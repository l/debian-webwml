<define-tag pagetitle>Debian GNU/Linux 4.0 duyuruldu</define-tag>
<define-tag release_date>2007-04-08</define-tag>
#use wml::debian::news

<p>Debian Projesi, yaklaşık 21 ay süren yoğun çalışmalardan sonra, kod adı 
<q>etch</q> olan Debian GNU/Linux 4.0 sürümünü resmî olarak duyurmaktan mutluluk 
duyar. Debian GNU/Linux; toplamda onbir işlemci mimarisinde çalışan; KDE, 
GNOME ve Xfce masaüstü ortamlarını içeren, güvenlik amaçlı şifreleme 
yazılımlarına sahip, FHS 2.3 uyumlu ve LSB 3.1 için geliştirilen 
yazılımları da destekleyen özgür bir işletim sistemidir.</p>

<p>Artık tam tümleşik bir kurulum yöntemi kullanan Debian GNU/Linux 4.0 
kullanıma hazır şifrelenmiş bölüm desteğiyle birlikte gelmektedir.  Bu 
sürümle birlikte kurulum sistemi, bileşik karakter kullanan karmaşık 
dilleri de destekleyen bir grafik tabanlı önyüze sahiptir.  Debian 
GNU/Linux kurulum sistemi halihazırda 58 dile çevrilmiştir.</p>

<p>Yine Debian GNU/Linux 4.0 ile başlayarak, paket yöntemi sistemi güvenlik ve 
başarım açısından geliştirilmiştir.  Güvenli APT bir yansıdan indirilen 
paketlerin bütünlüğünü doğrulama olanağı sunmaktadır.  Güncellenen paket 
indislerinin tamamı yerine, sadece önceki sürümlerle olan farkları içeren 
küçük dosyalar indirilerek sistemde mevcut indisler yamalanarak 
güncellenmektedir.</p>

<p>Debian GNU/Linux, avuçiçi ve elde taşınabilir sistemlerden süper 
bilgisayarlara uzanan ve bu iki uç arasındaki hemen her cihazı kapsayan bir 
aralıkta, çok çeşitli türde bilgisayarda çalışabilmektedir. Toplamda onbir 
mimari desteklenmektedir: Motorola 68k (m68k), Sun SPARC (sparc), HP Alpha 
(alpha), Motorola/IBM PowerPC (powerpc), Intel IA-32 (i386) ve IA-64 
(ia64), HP PA-RISC (hppa), MIPS (mips, mipsel), ARM (arm), IBM S/390 (s390) 
ve -- Debian GNU/Linux 4.0'la gelen bir yenilik olarak -- AMD64 ve Intel 
EM64T (amd64).</p>

<p>Debian GNU/Linux hemen şu anda bittorent (tavsiye edilen yöntem), jigdo 
veya HTTP ile indirilebilir durumdadır; daha fazla bilgi için 
sayfasını inceleyiniz: <a href="http://www.debian.org/CD/">Debian GNU/Linux on CDs</a>.  Debian GNU/Linux'un 
kısa bir süre içinde çeşitli CD <a href="http://www.debian.org/CD/vendors/">sağlayıcılarından</a>
DVD ve CD-ROM ortamında temin
edilebilmesi de mümkün olacaktır.</p>

<p>Bu sürüm; K Desktop Environment 3.5 (KDE), GNOME masaüstü ortamı 2.14, Xfce 4.4
masaüstü ortamı, GNUstep masaüstü 5.2, X.Org 7.1, OpenOffice.org 2.0.4a, GIMP
2.2.13, Iceweasel (Mozilla Firefox 2.0.3), Icedove (Mozilla Thunderbird 1.5),
Iceape (Mozilla Seamonkey 1.0.8), PostgreSQL 8.1.8, MySQL 5.0.32, GNU Compiler
Collection 4.1.1 (GCC), Linux çekirdeğinin 2.6.18 sürümü, Apache 2.2.3, Samba
3.0.24, Python 2.4.4 ve 2.5, Perl 5.8.8, PHP 4.4.4 ve 5.2.0, Asterisk 1.2.13 ve 
bunların dışında sayıları 18,000'in üzerinde kullanıma hazır yazılım paketi
içermektedir.</p>

<p>Kod adı <q>sarge</q> olan bir önceki Debian GNU/Linux sürüm 3.1'den Debian 
GNU/Linux 4.0 sürümüne yapılacak yükseltmeler çoğu durumda aptitude paket 
yönetim aracı ve ayrıca belirli bir ölçüde apt-get paket yönetim aracıyla 
otomatik olarak yürütülmektedir.  Debian GNU/Linux sistemleri, her zaman 
olduğu gibi, hizmet dışında kalmadan zahmetsiz şekilde yerinde 
yükseltilebilmektedir; fakat yine de muhtemel sorunlar için sürüm 
notlarının okunması şiddetle tavsiye edilir.  Sistem yükseltilmesi ve 
kurulumu hakkında ayrıntılı talimatlar için lütfen 
<a href="http://www.debian.org/releases/etch/releasenotes">sürüm notlarını 
inceleyiniz</a>.  Sürüm notlarının gelecekte güncellebileceğini ve önümüzdeki 
haftalarda diğer dillere çevrileceğini de lütfen unutmayınız.</p>

<h2>Debian Hakkında</h2>

<p>Debian GNU/Linux, dünyanın dört bir yanındaki sayıları bini aşkın gönüllü 
tarafından Internet üzerinde yardımlaşarak geliştirilen özgür bir işletim 
sistemidir. Özgür Yazılıma adanmaşlığı, kâr amacı gütmeyen tabiatı ve açık 
geliştirme modeli Debian'ı diğer GNU/Linux dağıtımlarına nispetle benzersiz 
yapmaktadır.</p>

<p>Gönüllük esasına dayalı olması, Debian Sosyal Sözleşmesine bağlılığı ve 
mümkün olan en iyi işletim sistemini sunma gayreti, Debian projesinin en 
güçlü yönlerini oluşturmaktadır. Debian 4.0 bu yönde atılmış bir diğer 
önemli adımdır.</p>

<h2>İletişim Bilgileri</h2>

<p>Daha ayrıntılı bilgi için lütfen <a href="http://www.debian.org/">http://www.debian.org/</a> adresindeki Debian 
web sayfalarını ziyaret edin veya &lt;press@debian.org&gt; adresine eposta 
gönderin.</p>
