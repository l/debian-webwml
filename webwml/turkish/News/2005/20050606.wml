<define-tag pagetitle>Debian GNU/Linux 3.1 duyuruldu</define-tag>
<define-tag release_date>2005-06-06</define-tag>
#use wml::debian::news
#use wml::debian::translation-check translation="1.2"

# Translators:   Recai Oktaş <roktas@omu.edu.tr>
# Language-Team: Debian L10n Turkish <debian-l10n-turkish@lists.debian.org>

<p>Debian Projesi, yaklaşık üç yıl süren yoğun çalışmalardan sonra, kod adı
``sarge'' olan Debian GNU/Linux 3.1 sürümünü resmî olarak duyurmaktan mutluluk
duyar.  Debian GNU/Linux; toplamda onbir işlemci mimarisinde çalışan; KDE,
GNOME ve GNUstep masaüstü ortamlarını içeren, güvenlik amaçlı şifreleme
yazılımlarına sahip, FHS 2.3 uyumlu ve LSB için geliştirilen yazılımları da
destekleyen özgür bir işletim sistemidir.
</p>

<p>Yeni Debian kurulum programının (debian-installer) geliştirilmesiyle
birlikte bu sürüm, tümleşik halde otomatik donanım tanıma ve benzersiz kurulum
kabiliyetleriyle, modüler ve gelişmiş bir kurulum sistemine sahiptir.  Kurulum
otuz civarı dili desteklemekte ve çok sayıda grafik kartı için X sunucusunu
yapılandırabilmektedir.</p>

<p>Bu sürümde, ``görev seçici'' sistemi yenilenmiş ve daha esnek hale
getirilmiştir.  Yapılandırılması gereken çok sayıda paket Debconf aracıyla
tümleştirilerek bu işlemin daha kolay ve kullanıcı dostu şekilde gerçekleşmesi
sağlanmıştır.  Debian GNU/Linux; DVD, CD, USB çubuk, floppy disketler veya ağ
gibi çeşitli ortamlardan kurulabilmektedir.  Hemen şimdi Internet üzerinden
indirilebilecek olan Debian'ın kısa bir süre içerisinde çeşitli <a
href="$(HOME)/CD/vendors/">CD sağlayıcılarından</a> DVD ve CD-ROM ortamında
temin edilebilmesi de mümkün olacaktır.</p>

<p>Debian GNU/Linux, avuçiçi ve elde taşınabilir sistemlerden süper
bilgisayarlara uzanan ve bu iki uç arasındaki hemen her cihazı kapsayan bir
aralıkta, çok çeşitli türde bilgisayarda çalışabilmektedir.  Toplamda onbir
mimari desteklenmektedir: Motorola 68k (m68k), Sun SPARC (sparc), HP Alpha
(alpha), Motorola/IBM PowerPC (powerpc), Intel IA-32 (i386) ve IA-64 (ia64), HP
PA-RISC (hppa), MIPS (mips, mipsel), ARM (arm) ve IBM S/390 (s390).</p>

<p>Bu sürüm; K Desktop Environment 3.3 (KDE), GNOME masaüstü ortamı 2.8, GNUstep
masaüstü, XFree86 4.3.0, GIMP 2.2.6, Mozilla 1.7.8, Galeon 1.3.20, Mozilla
Thunderbird 1.0.2, Firefox 1.0.4, PostgreSQL 7.4.7, MySQL 4.0.24 ve 4.1.11a,
GNU Compiler Collection 3.3.5 (GCC), Linux çekirdeğinin 2.4.27 ve 2.6.8
sürümleri, Apache 1.3.33 ve 2.0.54, Samba 3.0.14, Python 2.3.5 ve 2.4.1, Perl
5.8.4 ve bunların dışında daha bir çok büyük yazılım paketinin güncel
sürümlerini içermektedir.</p>

<p>Debian GNU/Linux 3.1, OpenOffice.org'u (1.1.3) içeren ilk Debian sürümüdür.
Şifreleme yazılımları da ana dağıtımla tümleştirilmiştir.  OpenSSH ve GNU
Privacy Guard öntanımlı kurulumda gelmekte; web tarayıcıları, web sunucuları,
veritabanları ve bu sürümdeki çok sayıda diğer uygulamada güçlü şifreleme
özellikleri bulunmaktadır.</p>

<p>Debian GNU/Linux 3.1; Debian-Edu (Debian-Eğitim)/Skolelinux, Debian-Med
(Debian-Tıp) ve Debian-Accessibility (Debian-Erişilebilirlik) alt projelerinde
yapılan çalışmaları da içermektedir.  Bu sayede Debian'daki eğitim amaçlı, tıp
yönelimli ve engelli insanlara yönelik paketlerin sayısında da büyük bir artış
gerçekleşmiştir.</p>

<p>Kod adı ``woody'' olan bir önceki Debian GNU/Linux sürüm 3.0'dan Debian
GNU/Linux 3.1 sürümüne yapılacak yükseltmeler aptitude paket yönetim aracı ve
ayrıca belirli bir ölçüde apt-get paket yönetim aracıyla otomatik olarak
yürütülmektedir.  Debian GNU/Linux sistemleri, her zaman olduğu gibi, hizmet
dışında kalmadan zahmetsiz şekilde yerinde yükseltilebilmektedir.  Sistem
yükseltilmesi ve kurulumu hakkında ayrıntılı talimatlar için lütfen 
<a href="$(HOME)/releases/sarge/releasenotes">\
sürüm notlarını</a> inceleyiniz.</p>

<h2>Debian Hakkında</h2>

<p>Debian GNU/Linux, dünyanın dört bir yanındaki sayıları bini aşkın gönüllü
tarafından Internet üzerinde yardımlaşarak geliştirilen özgür bir işletim
sistemidir.  Özgür Yazılıma adanmaşlığı, kâr amacı gütmeyen tabiatı ve açık
geliştirme modeli Debian'ı diğer GNU/Linux dağıtımlarına nispetle benzersiz
yapmaktadır.</p>

<p>Gönüllük esasına dayalı olması, Debian Sosyal Sözleşmesine bağlılığı ve
mümkün olan en iyi işletim sistemini sunma gayreti, Debian projesinin en güçlü
yönlerini oluşturmaktadır.  Debian 3.1 bu yönde atılmış bir diğer önemli
adımdır.</p>

<h2>İrtibat Bilgileri</h2>

<p>Daha ayrıntılı bilgi için lütfen <a
href="$(HOME)/">http://www.debian.org/</a> adresindeki Debian web sayfalarını
ziyaret edin veya &lt;press@debian.org&gt; adresine eposta gönderin.</p>
