#use wml::debian::template title="PowerPC-tastekodeændring" NOHEADER="yes"
#use wml::fmt::verbatim
#use wml::debian::translation-check translation="1.6"
#include "$(ENGLISHDIR)/ports/powerpc/menu.inc"

<h2>Advarsel vedrørende Linux-tastekoder på PowerPC!</h2>

<p>Hvis du kører med en kerne oversat før april 2001 og overvejer at opgradere
til woody, en kerne-opgradering eller skifte tasteudformning (keymap), så er 
det AFGØRENDE at du er opmærksom på Debians ændring tastekoder til PowerPC i 
woody.</p>

<p>Der skete følgende: for at få powerpc ind i Linux' "hovedstrømning" og
udelukke nuværende og fremtidige konflikter, blev woodys console-data-pakke 
ændret til at anvende Linux' tastekodeudforminger i stedet for 
ADB-tastekodeudforminger (som var normen i powerpc-kerner).  
ADB-tastekodeudformningen understøttes ikke længere officielt af Debian.</p>

<p>Installationssytemets kerne blev ændret til at følge trop, hvorfor den nye
installationskerne anvender Linux' tastekoder, ikke ADB-tastekoder.  Dette er 
en permanent ændring; en kerne oversat uden understøttelse af ADB-tastekoder
kan ikke anvende ADB-tastekoder.  Linux-tastekoder er en egenskab ved det "nye
inddatalag" ("New Input Layer") som vil blive standard for alle inddata-enheder
under alle arkitekturer i forbindelse med kernecyklussen efter version 2.4.</p>

<p>Hvis du vil fortsætte med at bruge ADB-tastekoder indtil videre, og kernen
du ønsker at bruge er oversat med CONFIG_MAC_ADBKEYCODES=n, kan du genoversætte
den med CONFIG_MAC_ADBKEYCODES=y og fortsætte med at bruge en 
ADB-tasteudformning.</p>

<p>Macs/Apples tastaturudforming til ADB-tasteudformninger og Linux' 
tasteudformninger er meget forskellige. Derfor skal du være forberedt. Hvis du
ikke koordinerer dine startinstruktioner, din kerne, og din tasteudformning, 
vil du måske skrive "root" ved login-prompten og i stedet se "sswj".  En meget
foruroligende ting.</p>


<h2>Forhåndsplanlægning</h2>

<p>En meget almindelig situation hvor dette er aktuelt, er ved opgradering fra
potato til woody.  I den situation er en særlig dialog blevet tilføjet når 
console-data bliver opgraderet.  Der undersøges hvilken kernen man kører mens 
opgraderingen sker, og hvis man kører med en ADB-kerne bliver man advaret og 
bedt om at træffe et valg.</p>

<p>Da du allerede ved alt om denne problemstilling, er valget enkelt.  
Installér den nye tasteudformning til brug under start af systemet, dernæst når
opgraderingen er udført (FØR genstart), skal din start-opsætning ændres 
(quik.conf eller yaboot.conf) ved at tilføje en linie som følger til sektionen
hørende til den kerne du starter fra:</p>

<pre>
append="keyboard_sends_linux_keycodes=1"
</pre>

<p>Hvis du allerede har en "append="-linie, så tilføj det nye parameter 
indenfor et sæt anførselstegn, eksempelvis</p>

<pre>
append="video=ofonly keyboard_sends_linux_keycodes=1"
</pre>

<p>Glem ikke at køre quik eller ybin efter du er færdig med at redigere, for at
gemme opsætningsændringen i den rigtige bootloaders filer.</p>

<p>En anden sitaution hvor denne problemstilling kan blive aktuel er ved 
opgradering fra X 4.0.x til 4.1.x med en kerne som anvender ADB-tastekoder.
I din XF86Config-4 er XkbModel sikkert sat til "macintosh", men betydningen af
dette har ændret sig, så det bliver antaget at der skal anvendes 
Linux-tastekoder.  Hvis du fortsætter med ADB-tastekoder, skal du ændre 
XkbModel til "macintosh_old".</p>

<h2>Nye installeringer af woody</h2>

<p>Ved en nyinstallering af woody vil et Linux-tastekodeudforming og en 
Linux-tastekodekerne blive installeret for dig.  De vil passe sammen og du vil
ikke have problemer.  Medmindre...</p>

<p>Medmindre du ændrer kernen efter installationen, og det viser sig at være en
ADB-kerne.  I så fald vil det have det samme problem, men omvendt.  Eller 
medmindre...</p>

<p>Medmindre du ændrer tasteudformningen manuelt ved at vælge fra 
/usr/share/keymaps/mac. Disse er alle ADB-tasteudformninger og de vil ikke 
svare til din Linux-tastekode-kerne!</p>


<h2>Det sker ikke for mig - men hvad nu hvis det sker alligevel</h2>

<p>Hvad gør man hvis man skriver "root" og ser "sswj"?  Eller hvis det modsatte
sker når man skriver "(tab)ssw" og ser "root"?</p>

<p>Linux-folk hader at slukke deres computere.  Og der opstår altid nogle fejl
i filsystemet når man gør det, hvilket måske, måske ikke, kan repareres uden
problemer.  Her er nogle forslag til hvordan man får systemet til at lukke på 
en pæn måde hvis dette sker.</p>

<p>Hvis du har installeret ssh på dit system og kan forbinde dig til systemet 
fra en anden computer, kan du midlertidigt løse problemet fra den anden 
computer.  Login til "root"-kontoen og udfør følgende:</p>

<verbatim>
cd /proc/sys/dev/mac_hid/
echo 0 > keyboard_lock_keycodes
echo 1 > keyboard_sends_linux_keycodes
</verbatim>

<p>Det får dit tastatur til at reagere normalt indtil maskinen genstartes. 
Udnyt lejligheden til at synkronisere dine tasteudformninger, kerne og 
bootloader!</p>

<p>Hvis dit system har en tastekombination som anvendes som en genstart- eller
stop-kommando, kan du prøve at bruge tabellerne nedenfor til at finde ud af
hvad kombinationen er og hvordan den anvendes.  På PowerPC er en almindelig 
tastekombination Control-Shift-Delete. Hvis en aktiv ADB-tasteudformning tolkes
som Linux-tastekoder, bliver det Control-F6-F12.  Med en 
Linux-tastekodeudformning, tolket af en ADB-kerne, skal du bruge 
Shift-AltGr-Equals. Held og lykke.</p>

<p>Mit tastatur har ikke en Delete-tast, så når en Linux-tastekodeudformning 
var aktiv sammen med en ADB-opsat kerne, tyede jeg til tabellen for at finde ud
af hvordan jeg kunne logge på som root ( 2==3 efterfulgt af F5 ).  Med hensyn 
til min root-adgangskode bruger jeg tabellen nedenfor.  For at genstarte 
trykkede jeg på ( 21 tab-tasten ==3 efterfulgt af F5 ).  Man kan også bruge
"halt" ( p]j3 efterfulgt af F5 ).</p>

<p>Nogle tegn kan ikke skrives med den forkerte tasteudformning.  Disse er 
blanke og mangler i tabellerne.</p>

<h2>Med aktiv Linux-tastekodeudformning, kerne opsat til ADB</h2>

<p>&nbsp;</p>

<pre>
Hvis du ønsker: a b   c d e f g h i j      k l m n     o p q r s t u v w
skriv i stedet: ] TAB m u 1 [ i p 5 Return l j ` Space = 9 y 2 o 3 6 . t

                x y z 0 1 2 3 4 5 6 7 8 9 *   /  [ ] ,         = - ` \ ;
                n 4 / b d f h g z x c v   Alt F7 7 - Backspace w q ; , '

                Control Shift     Enter Tab Backspace Fwd-Del Space
                F6      Ctrl or \ F5, 8 r   e         F12     CapsLock

                Home   NumLock   Clear  AltGr =(numkpd) Escape F11 F12
                Clear  +(numkpd) F6-6   Shift Fwd-Del   s      kp-5 kp-6

                F1         F2          F3         F4       F7   F9  
                Left-Arrow Right-Arrow Down-Arrow Up-Arrow kp-. kp-*

                Left-Arrow Right-Arrow Up-Arrow Down-Arrow
                F13                    F11      
</pre>

<h2>Kerne opsat til Linux-tastekoder, med aktiv ADB-tasteudformning</h2>

<pre>
Hvis du ønsker: a b c d e         f g h i j k l m n o p q r   s   t u v w
skriv i stedet:   0 7 1 Backspace 2 4 3 g l ' k c x s h - Tab Esc w d 8 = 

                x y z 0       1 2 3 4 5 6 7 8      9 * /  [ ] , = - ` ; 
                6 q 5 Control e r t y i u [ Return p   z  f a \ o ] m ` 

                Control Shift Return Tab Backspace Fwd-Del   \     Space
                Shift   AltGr j      b   ,         =(numkpd) Shift n

                Clear  AltGr    =(numkpd) CapsLock Escape Alt
                Home   CapsLock Fwd-Del   Space    /       kp-*

                F1 F2 F3 F4 F5    F6   F7 F8 F9 F0 F11 F12
                            Enter Ctrl /               Fwd-Del

                Left-Arrow Right-Arrow Up-Arrow Down-Arrow
                F1         F2          F4       F3
</pre>


<h2>Hvordan man finder ud af sin aktuelle status</h2>

<p>Tasteudformningerne indeholder pt. ingen kommentarer, så hvis du spekulerer
på hvilken type udformning der er aktiv, kan du finde ud af det ved at kigge på
linien "keycode 1" med</p>

<pre>
zgrep 'keycode *1 =' /etc/console/boottime.kmap.gz 
</pre>

<p>Hvis "keycode 1 = Escape" er det Linux' (faktisk i386's) 
tastekodeudformning.  Hvis "keycode 1 = s" er det ADB (bortset fra ADB-dvorak
som er "keycode 1 = o").</p>

<p>Filerne config-XXXXX i /boot afslører hvorvidt kernen du starter med er 
oversat med understøttelse af ADB-tastekoder eller ej.  For at finde ud af 
dette bruges</p>

<pre>
grep MAC_ADB /boot/*
</pre>

<p>Det skulle give en liste over opsætningsfiler til kerne du kan starte med.
Hvis der er en post som denne</p>

<pre>
/boot/config-2.4.12-powerpc:CONFIG_MAC_ADBKEYCODES=y
</pre>

<p>er din kerne oversat med understøttelse af ADB-tastekoder.  Hvis det sidste
bogstaver er "n", er det en kerne med Linux-tastekoder.</p>

<h2>Hvordan man retter der</h2>

<p>Når det fejlbehæftede system er blevet stoppet, skal det stadig tilrettes.
Hvordan finder man ud af hvad der skal gøres?  Det kan være nødvendigt at bruge
en rescue-diskette eller starte fra en anden partition for at få rettet tingene
op.</p>

<p>Hvis dit problem er en ADB-oversat kerne som prøver at bruge en 
Linux-tastekodeudformning, skal du blot føje</p>

<pre>
keyboard_sends_linux_keycodes=1
</pre>

<p>til "boot:"-prompten efter at have skrevet kernens "label".  Dette fungerer
dog kun ved den aktuelle start af systemet; du er nødt til at gøre ændringen
permanent ved at redigere din startopsætningsfil og gemme den så bootloader'en
kan anvende ændringen.</p>

<p>Hvis dit problem er det omvendte (kerne med Linux-tastekoder som prøver at
bruge en ADB-tasteudformning), er du nødt til at slippe af 
ADB-tasteudformningen.  Du kan kopiere en hvilken som helst tasteudformning fra
kataloget /usr/share/keymaps/i386, der er mange af vælge imellem.  
Eksempelvis</p>

<pre>
cd /usr/share/keymaps/i386/qwerty/
cp mac-usb-us.kmap.gz /etc/console/boottime.kmap.gz
</pre>
