#use wml::debian::template title="PowerPC-tilpasning -- historie" NOHEADER="yes"
#use wml::debian::translation-check translation="1.15"

#include "$(ENGLISHDIR)/ports/powerpc/menu.inc"

<br>
<br>

<h1>Debian/PowerPC-historie</h1>

<p>Tilpasningen til PowerPC begyndte i 1997 efter den tyske 
<a href="http://www.linux-kongress.org/">Linux Kongress</a> i W&uuml;rzburg,
hvor Debian-projektet fik stillet en 
<a href="http://www.infodrom.north.de/Infodrom/tervola.html">PowerPC</a> til
rådighed til udvikling.</p>

<p>Heldigvis blev der fundet fungerende start- og roddisketter på 
<a href="http://www.linuxppc.org/">LinuxPPC</a> og vi kunne prøve at 
installere noget på maskinen.  Desværre krævede dette nogle programmer som kun
kører under Mac OS.  Den eneste måde at installere dem på, var at få fat på en
anden maskine som kørte Mac OS, hvor de allerede var installeret.  Da 
dataudveksling med andre ikke-Mac OS-maskiner kun var muligt ved hjælp af 
MS-DOS-formatterede disketter var dette et hønen og ægget-problem.</p>

<p>På en eller anden måde lykkedes det at få tilsluttet en anden disk til 
maskinen og installere Linux på den.  Det var Apples berømte DR 1.  Pludselig
kunne vi begynde at tilpasse dpkg og venner til det nye system.  Wow, det var
muligt!  Det var imponerende hvordan de første pakker blev tilpasset og 
oversat.  Desværre fulgte der ikke en dynamisk linker eller delte biblioteker 
med DR 1'eren.  Et andet problem var, at bibliotekerne og header-filerne lad
til at være noget forældede, og vi kunne ikke uden videre oversætte en ny 
libc.  Det største og mest alvorlige problem var dog nogle mistænkelige 
systemnedbrud, der også fuldstændig ødelagde filsystemet.  Det kunne kun 
rettes ved at installere igen.</p>

<p>Klee Dienes, en Debian-udvikler, arbejdede på dette problem og kom 
pludselig med en 
<a href="ftp://ftp.infodrom.north.de/pub/Linux/linux-pmac/debian/mklinuxfs.tar.gz">\
mklinux-tarball</a> indeholdende et nyere system - en haxor'et Debian 
GNU/Linux.  Denne tarball indeholdt en gammel version 1.99 af libc.  Fra da af
kørte maskinen stabilt på netværket og vi kunne fortsætte vores arbejde.  Vi
oversatte mange pakker og bemærkede at nogle header-filer var forkerte og at
mange programmer ikke kunne oversættes med den almindelige oversætter.</p>

<p>Joel Klecker, en ny Debian-udvikler på det tidspunkt, begyndte at arbejde
på egcs, så den kunne oversættes på en PowerPC-maskine.  Da det var gjort, var
det næste skridt at arbejde på aktuelle versioner af libc.  Det viste sig at 
vores version 1.99 af libc var inkompatibel med den næste version, per2.1, som
var påkrævet for at gøre tilpasningen stabil.</p>

<p>På dette tidspunkt skiftede Hartmut Koptein fra m68k- til 
powerpc-tilpasningen og begyndte at udvikle til den.  Udviklingsversioner af 
Debian/PowerPC blev gjort tilgængelige i 1998 og 1999.
</p> 

<p>Tilpasningen blev officielt udgivet for første gang med Debian GNU/Linux
2.2 ("potato"), i august 2000.</p>

<p>Arbejdet med tilpasningen fortsætter.  En build-dæmon er blevet installeret
på voltaire.debian.org, en PowerPC-maskine doneret af Daniel Jacobowitz, også 
en Debian-udvikler.</p>
