#use wml::debian::template title="PowerPC-tilpasning (PowerMac)" NOHEADER="yes"
#use wml::debian::translation-check translation="1.16"
#include "$(ENGLISHDIR)/ports/powerpc/inst/menu.inc"

<h1 class="center">Debian GNU/Linux PowerPC PowerMac-side</h1>

<p>Her er nogle højdepunkter vedrørende PowerMac-installering af Debian.  For
mere udførlige oplysninger henvises til den
<a href="$(HOME)/releases/stable/powerpc/">fine installationshåndbog</a>. 
Debian-Installer-folkene har brugt mange timer på at besvare alle spørgsmål på
forhånd og give god vejledning mens Debian bliver installeret.<p>

<p>Det er helt klart muligt, og der er faktisk ganske elegante løsninger for
NewWorld-Mac'erne til at kunne starte både Debian PowerMac og Mac OS og/eller 
Mac OS X.  Planlægger du at nyinstallere Mac OS X, skal du dog gøre det før du
installerer Debian.  Mac OS X's installationsprogram er meget uvenlig mod 
eksisterende systemer under installeringen.  Det vil også snart blive muligt at
køre Debian under et Darwin-system.</p>

<p>Debian-installationen anvender en serie 2.6-kerne.  Kernen skulle 
understøtte den meste PowerMac-hardware.  En serie 2.4-kerne til powerpc er
tilgængelig til brugere med eksternt leverede moduler, som ikke er overført til
2.6-kernerne.  Vi fraråder dog at man vender denne kerne.</p>

<p>Du skal partitionere din harddisk; Linux skal installeres på sine egne
partitioner.  Hvis du har et system med én harddisk, betyder det at du skal
sikkerhedskopiere alt på dit system og lægge det tilbage efter partitioneringen
er afsluttet. Nogle tredjepartsværktøjer til partitionering kan måske "skrumpe"
en partitioner, så der bliver plads til flere partitioner på harddisken, uden
at man er nødt til at fjerne alt hvad der allerede ligger på den, men de vil
uden tvivl også anbefale at man tager en sikkerhedskopi.  Drive Setup tilbyder
ikke den mulighed, men sletter hele harddisken.</p>

<p>1 GB er formentlig plads nok til et eksperimentelt Linux-system.  Man kan
klare sig med mindre, måske så lidt som 400 MB for et virkeligt basalt system,
men formentlig får man brug for mere end blot de grundlæggende ting.</p>

<p>Efter harddisken er blevet partitioneret, skal man have fat i en 
installerings-cd eller hente installeringssystemet.  Når man endelig er klar 
til at gå i gang (helst med installationshåndbogen indenfor rækkevidde), vil
der nok gå 2-3 timer på at gennemføre installeringen.  Er man øvet i at
installere, kan man klare det på under en halv time.</p>

<p>Hvis du ikke har det godt med at arbejde på kommandolinien, så installér
X-systemet efter du er færdig med den grundlæggende installering.  Men overvej
det også en ekstra gang; fra kommandolinien kan man gøre en masse ting.  Nogle
af de ting som er meget besværlige at gøre i et grafisk miljø, er meget 
hurtigt og effektivt udført fra kommandolinien.  Desuden er Linux-systemet
kommandolinie-baseret, nogle funktioner er kun tilgængelige fra kommandolinien.
Standardsystemet opsætter seks kommandolinie-konsoller og en grafisk.  Du kan
udføre mange opgaver i disse øvrige konsoller, mens du surfer på nettet ... og
på den måde får du det bedste fra begge verdener.</p>

<p>Linux kører rigtigt godt på PowerPC-platformen.  Den er højagtet i meget af
Linux-verdenen.  God fornøjelse, og husk at yde noget til gengæld!</p>

<p>For hjælp med Quik på OldWorld-Mac'er, se
<a href="http://penguinppc.org/bootloaders/quik/">\
http://penguinppc.org/bootloaders/quik/</a>.</p>

<p>For udførlige oplysninger om de forskellige Mac-modeller og i særdeleshed
om at arbejde med OpenFirmware med specifikke modeller, se 
<a href="http://www.netbsd.org/Ports/macppc/models.html">NetBSD's liste over
PowerPC-modeller</a>.  Da deres installering kræver at man først får 
OpenFirmware til at gøre, er de eksperter på det område.</p>
