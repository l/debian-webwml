#use wml::debian::template title="Motorola 680x0-tilpasning" NOHEADER="yes"
#use wml::debian::translation-check translation="1.28"
#include "$(ENGLISHDIR)/ports/m68k/menu.inc"

<h1>Debian på Motorola 680x0</h1>

<p>Motorola 680x0-processorserien har været anvendt i personlige computere og 
arbejdsstationer siden midt-80'erne.  Debian kører pt. på 68020-, 68030-, 
68040- og 68060-processorene:  Det er en uofficiel tilpasning, hvilket betyder
at der ikke længere er en officiel og udgivet m68k-tilpasning, men tilpasningen
er under udvikler.</p>

<p>Bemærk at en
<a href="http://foldoc.org/foldoc.cgi?query=memory+management+unit">
hukommelseshåndteringsenhed (MMU)</a> er 
<em>krævet</em>; dette udelukker "EC"-varianterne af disse processorer.
Flydende komma-emulering er tilgængelig, men det virker dog ikke på nogle 
Mac-modeller på grund af fejl i nogle udgaver af 68LC040-processoren
(68LC040-processorer i andre underarkitekturer virker fint, kun Macintosh'er
lader til at være blevet leveret med den defekte 68LC040-processor).</p>


<h2>Status</h2>

<p>Debians m68k-tilpasning blev udgivet officielt første gang med Debian 2.0
(hamm) og var en officiel udgivelse indtil Debian 4.0 (etch).  Der arbejdes nu
på at genoplive tilpasningen.</p>

<p>I øjeblikket understøtter Debian/m68k-tilpasningen Atari, Amiga, VMEbus og 
nogle Macintosh-systemer.

<p>Thorsten Glaser har lavet <a href="http://people.debian.org/~tg/f/m68k/">en 
tarball</a> med en friskfremstillet <tt>/var/cache/pbuilder/base.cow</tt> (der 
også kan anvendes som en chroot indeholdende Debian unstable på enhver 
Linux/m68k-maskine med en TLS-kapabel kerne, eller som et udgangspunkt dertil)
og han planlægger at opgradere det med jævne mellemrum.  Det akulle VM-aftryk
er baseret på en meget ældre unstable, men fungerer lige så godt som et
udgangspunkt og er dokumenteret på 
<a href="https://wiki.debian.org/Aranym/Quick">wikisiden om Aranym</a>.</p>

<p>For flere oplysninger om den aktuelle status på m68k-tilpasningen, besøg 
vores <a href="https://wiki.debian.org/M68k/Status">wikiside</a>.</p>

<p>Vi har altid brug for hjælp, og den er altid velkommen!  Det ville være 
specielt rart med kerner og boot-images som understøtter andre tilpasninger af 
<a href="http://www.linux-m68k.org/">Linux/m68k-kernen</a>, såsom Q40/Q60 og 
Sun 3.</p>

<p>Hvis du har lyst til at hjælpe, så vedligeholder vi TODO-lister på
<a href='http://wiki.debian.org/'>Debians wiki</a> vedrørende
<a href='http://wiki.debian.org/M68k/Porting'>Debian/m68k-systemet</a> og
<a href='http://wiki.debian.org/DebianInstaller/M68k'>tilpasningen af 
Debian-installer til m68k-arkitekturen</a>.</p>

<p><a href="http://unstable.buildd.net/index-m68k.html">Debian/68k autoopbygningssystemet</a> 
indeholder ajourførte oplysninger om tilpasningsarbejdet.  Hvis man har
spørgsmål og/eller problemer i forbindelse med autoopbygningssystemet kontaktes
<email "debian-68k@lists.debian.org" /> med "[buildd]" som emnelinje.</p>

<h2>Tak</h2>

<p>Her er en liste over folk der arbejder på Debian/m68k-projektet.
Den inkluderer nogle betydningsfulde bidragsydere som har "gået videre" til 
andre ting.  Giv mig besked hvis dit navn mangler på listen!</p>

<dl>
  <dt>Frank Neumann</dt>
  <dd>Igangsatte Debians m68k-tilpasning.</dd>
  
  <dt>Martin "Joey" Schulze</dt>
  <dd>Stillede infrastruktur hos Infodrom til rådighed så "kullervo", den
      primære build-dæmon, kunne komme på Internet.  Hjalp også med at 
      organisere Linux-hackermøder i Oldenburg.</dd>

  <dt>Roman Hodek</dt>
  <dd>Skabte sammen med James Troup <tt>buildd</tt>, den automatiske 
      build-dæmon til m68k-tilpasningen.  buildd anvendes nu også af de fleste 
      arkitekturer.</dd>

  <dt>James Troup</dt>
  <dd>Skrev <tt>quinn-diff</tt> og andre værktøjer til automatisering af 
      pakkeopbygningen.</dd>
      
  <dt>David Huggins-Daines</dt>
  <dd>Vedligeholdt m68k-understøttelsen på startdiskette-teamet.  Understøtter 
      også <a href="http://www.mac.linux-m68k.org/">opstrøms-Mac-kernen</a>.</dd>

  <dt>Michael Schmitz</dt>
  <dd>Opbyggede og testede installeringssystemet til 2.1.</dd>

  <dt>Christian T. Steigies</dt>
  <dd>Vedligeholder <tt>Debian/68k-kernepakker</tt></dd>

  <dt>Stephen R. Marenka</dt>
  <dd>Tilpassede sammen med Wouter Verhelst debian-installer (Debian 3.1 og
      højeres installeringssystem) til m68k-arkitekturen.</dd>

  <dt>Wouter Verhelst</dt>
  <dd>Tilpassede sammen med Stephen Marenka debian-installer (Debian 3.1 og
      højeres installeringssystem) til m68k-arkitekturen.</dd>

  <dt>Thorsten Glaser</dt>
  <dd>Opsamlede rettelser (patches) fra Debian/m68k-udviklere, Linux 
      m68k-udviklere og andre; førte Debian/m68k gennem overgangen fra 
      linuxthreads til NPTL med TLS ved at integrere disse i Debian-pakkerne og
      var en menneskelig buildd længe nok til at sid blev bootstrap'et igen.
      Finn Thain, Andreas Schwab og Geert Uytterhoeven leverede værdifulde
      oplysninger hertil, ud over dem der allerede er nævnt.</dd>
</dl>


<h2>Kontaktoplysninger</h2>

<p>Projektets postliste er <email "debian-68k@lists.debian.org" />.
Tegn abonnement ved at sende en e-mail med ordet "subscribe" som emne til
<email "debian-68k-request@lists.debian.org" />, eller anvend 
<a href="http://lists.debian.org/debian-68k/">postlistewebsiden</a>.
Du kan også kigge og søge i 
<a href="http://lists.debian.org/debian-68k/">listearkivet</a>.</p>

<p>Postlisten for m68k-tilpasserne var tidligere på adressen 
<email "m68k-build@nocrew.org" />.  Den var også kontaktadresse vedr.
autobuild-systemet til m68k.  Dog foretrækkes det i dag, når man ønsker at 
kontakte m68k-tilpasserne, at anvende postlisten debian-68k@lists.debian.org 
med [buildd] som emne.</p>

<p>Send kommentarer vedrørende disse websider til 
<a href="mailto:debian-68k@lists.debian.org">postlisten 
Debian/m68k</a>.</p>
