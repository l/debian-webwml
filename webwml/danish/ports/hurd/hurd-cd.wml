#use wml::debian::template title="Debian GNU/Hurd --- Hurd-cd'er" NOHEADER="yes"
#use wml::debian::translation-check translation="1.84"
#include "$(ENGLISHDIR)/ports/hurd/menu.inc"

<define-tag cdserie>L1</define-tag>
<define-tag cdbasetarball>gnu-2009-10-18.tar.gz</define-tag>
<define-tag cdbasename>debian-<cdserie>-hurd-i386</define-tag>

<h1>Debian GNU/Hurd</h1>

<p>Selv om mange kalder GNU-systemet for GNU/Hurd, er det ikke helt korrekt.
Kernen hedder GNU Mach ikke Hurd.  Hurd er et antal servere som kører ovenpå
mikrokernen, GNU Mach.  Både Hurd og GNU Mach er dele af GNU-projektet, mens
Linux-kernen er et uafhængigt projekt.</p>

<p>Den letteste (og mest gennemprøvede) måde at prøve Debian GNU/Hurd på, er at 
benytte en virtuel maskine via KVM.  Nogle præinstallerede filaftryk er 
tilgængelige fra <url "http://ftp.debian-ports.org/debian-cd/hurd-i386/current/README.txt">, 
men man kan også anvende Debian Installer til at installere i KVM eller på en 
fysisk maskine (men hardwareunderstøttelsen varierer, hvorfor det anbefales at 
forsøge med KVM).</p>


<h2>Anvendelse af Debian Installers installerings-cd-rom</h2>

<p>En hurd-i386-tilpasning af standardudgave af Debian Installer
kan hentes fra <url "http://ftp.debian-ports.org/debian-cd/hurd-i386/current/">.
Sørg for at læse README-filen, der befinder sig samme sted som ISO-filaftrykkene.
Den fungerer som en sædvanlig Linux-tilpasning af 
Debian Installer, dvs. automatisk, bortset fra enkelte småting:</p>

<ul>
    <li>Sørg for at aktivere swap, ellers vil Mach have problemer, hvis al din 
    hukommelse bliver taget i brug.</li>

    <li>Mount ikke en separat partition på <code>/usr</code>, ellers vil boot 
    mislykkes.</li>

    <li>Læs <a href="hurd-install">bemærkningerne til manuel installering</a>, 
    som beskriver nogle af de afsluttende opsætningstrin.</li>

</ul>

<p>Vejledning i at brænde cd'er fra aftrykkene, finder man i 
<a href="$(HOME)/CD/faq/">Debians cd-OSS</a>.</p>


<h2>Nyere øjebliksbilleder</h2>

<p>Nogle nyere øjebliksbilleder (snapshots) er tilgængelige på 
<url "https://people.debian.org/~sthibault/hurd-i386/"> og 
<url "https://people.debian.org/~sthibault/hurd-i386/installer/cdimage/"></p>


<h2>Fremstilling af en GRUB-bootdisk</h2>

<p>Hvis du installerer Hurd alene på et system, kan du lade 
installeringsprogrammet selv installere GRUB.  Hvis du installerer Hurd ved 
siden af et eksisterende system, er det formentlig bedst blot at køre 
update-grub, og den vil så genkende det nyligt installerede Hurd-system.  
Ellers, hvis du ikke håndterer boot efter Hurd-metoden, kan du bruge en 
GRUB-bootdisk.</p>

<p>Installér pakken grub-disk eller grub-rescue-pc, de indeholder et 
disketteaftryk med GRUB.  Du kan bruge <q>dd</q> hvis du anvender GNU/Linux 
eller <q>rawrite</q> hvis du anvender et Microsoft-produkt.</p>

<p>Forvis dig om at du forstår Linux', GRUBs og Hurds metoder til navngivelse af 
drev og partitioner.  Du får brug for alle tre og hvordan de indbyrdes hænger 
sammen kan være forvirrende.</p>

<p>Hurd anvender partitionsnavne, som er forskellige fra Linux', så vær 
forsigtig.  IDE-harddiske nummeres i rækkefølge, begyndende ved hd0 for den 
primære master og dens slave hd1, efterfulgt af den sekundære master hd2 og 
dens slave hd3.  SCSI-drev nummeres også i absolut rækkefølge, de vil altid 
være sd0, sd1 og så videre, uafhængigt om de to drev har SCSI-id 4 og 5, eller 
hvad som helst.  Erfaringen har vist at cd-rom-drev kan være problematiske, 
mere om dette senere.</p>

<p>Partitioner oprettet efter Linux-standarden hedder altid <q>sn</q> når man bruger
Hurd, hvor <q>n</q> er partitionsnummeret.  Den første partition på det første drev 
vil derfor være hd0s1, den tredie partition på det andet SCSI-drev til være 
sd1s3, og så fremdeles.</p>

<p>GRUB1 har endnu et navngivningssystem til partitioner.  Det kalder 
partitioner (hdN,n), men denne gang starter både drev- og partitionsnumrene ved
nul, og drevene nummereres i rækkefølge, først alle IDE-drev og dernæst 
SCSI-drevene.  Denne gang er den første partition på det første IDE-drev (hd0,0).  
GRUB2 gør det samme, men partitionsnummeret begynder ved 1, så det i denne 
situation vil blive (hd0,1).  For virkelig at skabe forvirring, kan (hd1,2) 
referere til det første SCSI-drev hvis du kun har et IDE-drev, eller det kan 
referere til det andet IDE-drev.  Det er derfor vigtigt, inden du går i gang, 
at have fundet frem til de forskellige navne på dine partitioner.</p>

<p>God fornøjelse med Hurd.</p>
