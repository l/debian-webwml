#use wml::debian::template title="Debian GNU/Hurd --- Hurd-cd'er" NOHEADER="yes"
#use wml::debian::translation-check translation="1.67"
#include "$(ENGLISHDIR)/ports/hurd/menu.inc"

<define-tag cdserie>L1</define-tag>
<define-tag cdbasetarball>gnu-2009-10-18.tar.gz</define-tag>
<define-tag cdbasename>debian-<cdserie>-hurd-i386</define-tag>

<h1>Debian GNU/Hurd</h1>

<h2>Anvendelse af de uofficielle Debian GNU/Hurd-installations-cd-rom'er</h2>

<p>Selv om mange kalder GNU-systemet for GNU/Hurd, er det ikke helt korrekt.
Kernen hedder GNU Mach ikke Hurd.  Hurd er et antal servere som kører ovenpå
mikrokernen, GNU Mach.  Både Hurd og GNU Mach er dele af GNU-projektet, mens
Linux-kernen er et uafhængigt projekt.</p>

<p>Aktuel Debian GNU/Hurd <cdserie>-serie.</p>

<p>Kun det første aftryk er udgivet i denne serie.</p>

<p>Et mini-aftryk (<cdbasename>-CDx.iso) er dannet, det er nyttigt for dem, der 
ønsker at installere via netværk.</p>

<p><cdbasetarball> (en tarball med det grundlæggende GNU-system) er opbygget 
netop til dette sæt.</p>


<h3>Download</h3>

<p>De aktuelle ISO-aftryk er <cdbasename>-DVDx.iso og <cdbasename>-mini.iso.  
Alle de binære filer, som er specifikke på et GNU-system, er at finde på dette 
første aftryk, og alle pakker som er krævede, vigtige og stardard, er ligeledes 
på det første aftryk.  Et grundlæggende GNU-system kan således installeres ved 
hjælp af det første aftryk.</p>

<p>Følgende steder spejler normalt aftrykkene, men kontrollér først.</p>

<p>Det primære sted er <url "http://ftp.debian-ports.org/debian-cd/"> i Frankrig, 
og spejlinger af disse aftryk er at finde på 
<url "http://www.gtlib.gatech.edu/pub/gnuab/debian-cd/"> i USA og
<url "ftp://ftp.duckcorp.org/hurdfr/hurd/"> i Frankrig.</p>

<p>En søgning på <url "http://www.filesearching.com/"> efter hurd-L kan måske 
finde et sted som er tættere på.</p>

<p>Vejledning i brænding af cd'er fra aftrykkene findes i
<a href="$(HOME)/CD/faq/">Debians cd-OSS</a>.</p>


<h3>Cd-rom'er</h3>

<p>Se <a href="$(HOME)/CD/vendors/">denne side for at finde forhandlere af 
GNU/Hurd-cd'er</a>.  Kig efter <q>hurd</q> ved hjælp af din browsers 
søgefacilitet.  
<url "http://www.copyleft.co.nz/"> har helt sikkert de seneste cd'er 
(advarsel, det er mig).</p>


<h3>Hvordan installationsdisken fungerer</h3>

<p>Debian GNU/Linux' installations-cd'er til potato anvendte 
krydsinstalleringsmetoden for at installere det grundlæggende system.  En
RAM-disk oprettes i hukommelsen og et minimalt GNU/Linux-system installeres på
denne RAM-disk.  Det minimale system anvendes til at partitionere og formattere 
drevene, og til at forberede målet for installeringen til hovedinstallationen.
Den kritiske fase er at udpakke en <q>tarball</q> indeholdende de essentielle,
grundlæggende pakker til mål-computeren.  Det nye system genstartes ved hjælp
af pakkerne som blev installeret til harddisken.  Flere pakker installeres og
opsættes dernæst, for at fremstille det ønskede system.</p>

<p>Da GNU også anvender krydsinstallationsmetoden, betød dette at 
scriptene til at opbygge installations-cd'erne med GNU kunne tilpasses fra 
Debian GNU/Linux' start- og cd-scripts, så GNU fremfor Linux-tarball'en 
blev udpakket.</p>

<p>Installering af GNU ved hjælp af cd-rom'er har flere fordele.</p>

<ul>
<li>Da GNU/Linux-systemet kører i en RAM-disk og tarball'en er på cd-rom'en, 
    kan GNU installeres på en tom maskine, eller på et system hvor man 
    ikke ønsker at anvende det installerede styresystem.</li>
<li>Filsystemet som pakkerne opbevares i på cd'erne kan reorganiseres for at
    indbygge omgåelser af problemer.</li>
<li>Selvom en GNU/Hurd-udgave af <q>parted</q> er tilgængelig, kan nogle brugere
    foretrække at anvende GNU/Linux' <q>cfdisk</q> fra startdisketten.</li>
<li>Det er hurtigere, og der skal ikke ændres så meget, og de fleste er 
    allerede fortrolige med processen.</li>
</ul>


<h3>Hurd-partitioner</h3>

<p>Hurd anvender også udvidelser til filsystemet ext2, og skal kaldes på 
følgende måde 
<code>mke2fs -b 4096 -I 128 -o hurd /dev/[Hurd-partition]</code>.  
Installations-cd'erne gør dette når der oprettes Hurd-partitioner.</p>


<h3>Anvendelse af installations-cd'en</h3>

<h4>Forberedelse.</h4>

<p>Hurd-specifik dokumentation findes i ./doc/hurd.  hurd-install-guide er et 
dokument som <q>skal læses</q> før man starter.</p>

<ol>
<li><p><em>Fremstil en GRUB-startdiskette</em></p>
    <p>Installér pakken grub-disk eller grub-rescue-pc, de indeholder et 
       disketteaftryk med GRUB.  Du kan bruge <q>dd</q> hvis du anvender GNU/Linux 
       eller <q>rawrite</q> hvis du anvender et Microsoft-produkt.</p></li>
<li><p>Forvis dig om at du forstår Linux', GRUBs og Hurds metoder til 
       navngivelse af drev og partitioner.  Du får brug for alle tre og hvordan 
       de indbyrdes hænger sammen kan være forvirrende.</p></li>
</ol>

<p>Hurd anvender partitionsnavne som er forskellige fra Linux', så vær 
forsigtig.  IDE-harddiske nummeres i rækkefølge, begyndende ved hd0 for den 
primære master og dens slave hd1, efterfulgt af den sekundære master hd2 og 
dens slave hd3.  SCSI-drev nummeres også i absolut rækkefølge, de vil altid 
være sd0, sd1 og så videre, uafhængigt om de to drev har SCSI-id 4 og 5, eller 
hvad som helst.  Erfaringen har vist at cd-rom-drev kan være problematiske, 
mere om dette senere.</p>

<p>Partitioner oprettet efter Linux-standarden hedder altid <q>sn</q> når man bruger
Hurd, hvor <q>n</q> er partitionsnummeret.  Den første partition på det første drev 
vil derfor være hd0s1, den tredie partition på det andet SCSI-drev til være 
sd1s3, og så fremdeles.</p>

<p>GRUB1 har endnu et navngivningssystem til partitioner.  Det kalder 
partitioner (hdN,n), men denne gang starter både drev- og partitionsnumrene ved
nul, og drevene nummereres i rækkefølge, først alle IDE-drev og dernæst 
SCSI-drevene.  Denne gang er den første partition på det første IDE-drev (hd0,0).  
GRUB2 gør det samme, men partitionsnummeret begynder ved 1, så det i denne 
situation vil blive (hd0,1).  For virkelig at skabe forvirring, kan (hd1,2) 
referere til det første SCSI-drev hvis du kun har et IDE-drev, eller det kan 
referere til det andet IDE-drev.  Det er derfor vigtigt, inden du går i gang, 
at have fundet frem til de forskellige navne på dine partitioner.</p>


<h4>Installation</h4>

<ol>
<li><em>Start fra cd'en.</em>
    <p>Alle metoder til at starte fra beta-Debian 3.0-cd (woody) fungerer, det 
    vil sige fra cd'en, fra et Microsoft-produkt og et hvilket som helst 
    boot/root-disketteaftryk.  Et komplet sæt grundlæggende disketter kan 
    fremstilles hvis der ikke er et cd-rom-drev.</p></li>
<li><em>Efter de indledende skærmbilleder, åbn <q>Partition a Hard Disk</q>.</em>
    <p>Hvis du har i sinde at kopiere .deb-pakkerne til harddisken, skal du 
    oprette en partition for hver cd.  Selvom <q>parted</q> findes til GNU/Hurd, kan
    du lige så godt anvende denne facilitet.  Cirka 500 Mb vil være nok som en 
    begyndelse til hovedsystemet.  Hvis du har brug for at oprette en 
    partition, kan det være nemmere at genstarte fra den første cd og anvende
    værktøjerne i Linux' RAM-disk for at gøre dette.</li>
<li><em>Find frem til GRUBs og Hurds partitionsnavnene, som du vil 
    bruge.</em></li>
<li><em>Forbered dine partioner med <q>Partition a Hard Disk</q></em> og forvis dig 
    om at du har en swap-partition.  GNU/Hurd kræver en swap-partion.</li>
<li><em>Formattér din Hurd-partition</em> med <q>Initialize a Hurd Partition</q> og 
    mount den i <q>/</q>.  Undlad at mount'e andre partitioner.</li>
<li><em>Installér grundsystemet med <q>Install the Base System</q>.</em></li>
<li><em>Indsæt en GRUB-diskette i drev og genstart med <q>Reboot the System</q></em>
    (glem ikke at reset'e BIOS).  Det var det!  [First genstart]</li>
</ol>

<p>GRUB-aftrykkets standardindstilling, hvis din GNU/Hurd-partition er <q>(hd0,0)</q> 
[GRUB1-nomenklatur], <q>(hd0,1)</q> [GRUB2-nomenklatur] og <q>sd0s1</q> [GNU/Hurd], 
hvilket fortolket betyder den første partition på den første harddisk som er 
SCSI og der er ingen IDE-drev, så vil systemet starte uden din mellemkomst.
Man ved de første starter af systemet, skal du give GNU/Mach-kernen
<code>-s</code>-valgmuligheden, for at starte i enkeltbrugertilstand, og fjerne
<code>--readonly</code>-valgmuligheden fra 
<code>ext2fs.static</code>-kommandolinjen.</p>

<p>VIGTIGT: Hold øje med startmeddelelserne, notér omhyggeligt hvilket navn
cdrom-drevet har fået og hold fingrene fra tastaturet indtil startprocessen er 
afsluttet.</p>

<p><q>/boot/grub/menu.lst</q> eller <q>/boot/grub/grub.cfg</q> på GRUB-disketten kan 
redigeres så dit system kan starte, som du ønsker det.</p>


<h3>De næste trin</h3>

<ol>
<li><em>Når systemet er startet, skal de nødvendige enheder oprettes.</em>  Dvs.
    til cdrom, swappartitionen og evt. andre harddiskpartitioner.
    <p>Fx <kbd>cd /dev</kbd> og <kbd>MAKEDEV hd2 hd0s2 hd0s3</kbd></p></li>
<li><em>Aktivér swap.</em>
    <samp>
    $ /hurd/mach-defpager<br />
    $ swapon /dev/hd0s2
    </samp>
    Kontroller om det virkede.  Swap anbefales kraftigt i forbindelse med 
    Hurd.</li>
<li><em>Kør ./native-install.</em>  En hel bunke pakker blive opsat.  Genstart 
    systemet med <kbd>reboot</kbd>. [Anden genstart.]  Du har nu et system, som 
    skal opsættes.
    <br />
    Log ind som root, <kbd>login root</kbd>.</li>
<li><em>Redigér /etc/fstab, <kbd>nano /etc/fstab</kbd></em> (nano er ikke en 
    dårlig editor.)
    <p>Tilføj harddisk-partitionerne, eksempelvis<br />
    /dev/[navn på Hurd-partition]   none    swap    sw    0       0<br />
    /dev/[navn på Hurd-partition]   /CD1    ext2    rw    1       1<br />
    /dev/[GNU-drevnavn]             /cdrom  iso9660fs ro,noauto 1 1</p>
    <p>Hurd bruger filsystemet ext2.  <q>/CD1</q> er det anbefalede sted at 
    mount'e partitionen som indeholder pakkerne fra <cdbasename>-CD1.  Swap kan 
    deles med Linux.</p></li>
<li><em>Opsæt den <q>translator</q> som tilgår cd-com-drevet,</em> eksempelvis
    <p><q>settrans -a /cdrom /hurd/iso9660fs /dev/[Hurd-drevnavn]</q><br />
    Dette er GNU-måden at gøre det på, men <q>mount /cdrom</q> virker 
    også.</p></li>
<li><em>Kør <q>/cdrom/upgrade/install.sh</q></em>.
    <p>Dette vil installere de pakker som er krævede, vigtige eller 
    standard.</p></li>
<li><em>Du kan desuden køre <q>/cdrom/upgrade/gui.sh</q></em>.
    <p>Dette vil installere X Window-systemet.</p></li>
<li><em>Flere pakker kan installeres ved hjælp af <q>apt</q> eller <q>dselect</q>.</em>
    <p>Hvis du ikke er vant til disse Debian-værktøjer, se <q>info apt</q> 
    og <q>info dselect</q>.</p></li>
<li><em>Unmount af cd-rom-drevet</em>
    <p>Cd-rom-drevet unmount'es med <q>settrans -agf /cdrom</q>
    <br />
    Cd-rom-drevets skuffe skulle dernæst blive låst op.</p></li>
</ol>

<p>Her slutter vejledningen og du kan begynde at udforske systemet.  God 
fornøjelse med Hurd.</p>

<p>Kommentarer (på engelsk) til cd'erne er velkomne.
<br />
Philip Charles, <a href="mailto:philipc@debian.org">philipc@debian.org</a></p>
