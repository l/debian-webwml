#use wml::debian::template title="Donationer til Software in the Public Interest"
#use wml::debian::translation-check translation="1.67"

<ul class="toc">
  <li><a href="#money_donations">Donationer i form af penge</a></li>
  <li><a href="#equipment_donations">Donationer i form af udstyr og ydelser</a></li>
</ul>

<h2 id="money_donations">Donationer i form af penge</h2>

<p>Debian er navnet på projektet, og den distribution vi laver hedder Debian.
For at kunne håndtere økonomiske anliggender har vi oprettet et
velgørende selskab, <a href="http://www.spi-inc.org/">Software in the Public 
Interest</a> (ofte omtalt som SPI, på dansk "Software i offentlighedens 
interesse").</p>

<p>På trods af at Debian blev skabt af frivillige verden over, er der en
række udgifter, der i lang tid blev afholdt af nogle få af udviklerne.
Disse udgifter er blandt andre betaling for domænet debian.org, brænding af 
cd'er ved test af nye udgivelser, udgifter til rejse og ophold i forbindelse 
med konferencer, som ikke blev refunderet, og så videre.</p>

<p>Mange af de hidtidige donationer er kommet fra tilfredse brugere.  Alle 
donationer er velkomne, men vi håber at specielt virksomheder, der tjener penge 
på Debian (fabrikatører af cd-rom'er, virksomheder, der lever af 
tjenesteydelser, eller sågar virksomheder, der er afhængige af Debian i det 
daglige arbejde) vil donere en del af deres overskud, og dermed hjælpe med til 
at Debian bliver et så godt styresystem som muligt.</p>

<p>Hvis du ønsker at give en donation i form af penge til Debian, så besøg
vores <a href="https://co.clickandpledge.com/advanced/default.aspx?wid=34115#DonationName_4">SPI-donationsside</a>.
Sørg for at angive, at pengene er til Debian-projektet. Da SPI er en velgørende
organisation, kan vi udstede kvitteringer i skattefradragsøjemed (gælder ikke 
Danmark).</p>

<p>I nogle dele af verden kan det være nemmere, at donere til en af 
partnerorganisationerne til Software in the Public Interest (se 
<a href="https://co.clickandpledge.com/advanced/default.aspx?wid=34115#DonationName_4">SPI's donationsside</a> for aktuelle
oplysninger):</p>

<ul>
    <li>Europa: <a href="http://www.ffis.de/Verein/spi-en.html">\
        Verein zur Förderung Freier Informationen und Software e.V.</a>
        (ffis) i Tyskland</li>
    <li>Italien: <a href="http://www.softwarelibero.it/donazioni-debian">\
        Associazione Software Libero</a></li>
</ul>


<h2 id="equipment_donations">Donationer af udstyr og ydelser</h2>

<p>Det lille budget taget i betragtning, er det for tiden ikke muligt for Debian 
selv at købe og vedligeholde computere og netværksforbindelser.  Vi er derfor 
afhængige af donationer af udstyr og ydelser fra virksomheder og universiteter, 
så Debian fortsat kan eksistere.</p>

<p>Hvis din virksomhed har computere, der ikke benyttes eller udstyr i overskud
(harddiske, SCSI-kontrollere, netværkskort, osv.), så overvej at donere udstyret 
til Debian.  Kontakt på engelsk vores <a href="mailto:hardware-donations@debian.org">\
ansvarlige for donationer af hardware</a> for flere oplysninger.</p>

<p>Debian vedligeholder en <a href="misc/hardware_wanted">liste over ønsket
hardware</a> til forskellige tjenester og grupper indenfor projektet.</p>

<hrline />

<p>Her følger lister over organisationer, som har doneret udstyr eller 
tjenesteydelser til Debian:</p>

<ul>
  <li><a href="misc/equipment_donations">doneret udstyr</a></li>
  <li><a href="mirror/official_sponsors">officielle filspejlssponsorer</a></li>
  <li><a href="partners/">udviklings- og tjensteydelsespartnere</a></li>
</ul>
