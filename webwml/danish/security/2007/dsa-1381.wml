<define-tag description>flere sårbarheder</define-tag>
<define-tag moreinfo>
<p>Flere lokaludnytbare sårbarheder er opdaget i Linux-kernen, hvilket kunne
føre til lammelsesangreb (denial of service) eller udførelse af vilkårlig kode.
Projektet Common Vulnerabilities and Exposures har fundet frem til følgende
problemer:</p>

<ul>

<li><a href="http://cve.mitre.org/cgi-bin/cvename.cgi?name=CVE-2006-5755">CVE-2006-5755</a>

    <p>NT-bitten kunne måske lækkes til den næste <q>task</q>, hvilket kunne
    gøre det muligt for lokale angribere at forårsage et lammelsesangreb (crash)
    på systemer der anvender amd64-udgaven af kernen.  Den stabile distribution 
    (etch) mentes på udgivelsestidspunktet ikke at være sårbar over for dette 
    problem, men til gengæld opdagede Bastian Blank at problemet også gælder 
    xen-amd64- og xen-vserver-amd64-udgaverne af kernen, og dette løses med 
    denne DSA.</p></li>

<li><a href="http://cve.mitre.org/cgi-bin/cvename.cgi?name=CVE-2007-4133">CVE-2007-4133</a>

    <p>Hugh Dickins opdagede et potentielt lokalt lammelsesangreb (panik) i 
    hugetlbfs.  En fejlkonvertering af hugetlb_vmtruncate_list til prio_tree 
    kunne gøre det muligt for lokale brugere at udløse et BUG_ON()-kald i 
    exit_mmap.</p></li>

<li><a href="http://cve.mitre.org/cgi-bin/cvename.cgi?name=CVE-2007-4573">CVE-2007-4573</a>

    <p>Wojciech Purczynski opdagede en sårbarhed, som kunne udnyttes af en lokal
    bruger til at opnå superbrugerrettigheder på x86_64-systemer.  Dette 
    skyldtes ukorrekt nulstilling af high-bits i registre under emulering af 
    ia32-systemkald.  Sårbarheden er relevant i Debians amd64-tilpasning så vel
    som for brugere af i386-tilpasningen, som anvender amd64-udgaven af 
    Linux-kernen.</p>

    <p>DSA-1378 løste problemet i amd64-udgaver af kernen, men Tim Wickberg og 
    Ralf Hemmenstädt rapporterede om et tilbageværende problem med 
    kerneudgaverne xen-amd64 og xen-vserver-amd64, og det løses med denne 
    DSA.</p></li>

<li><a href="http://cve.mitre.org/cgi-bin/cvename.cgi?name=CVE-2007-5093">CVE-2007-5093</a>

    <p>Alex Smith opdagede et problem med pwc-driveren til visse 
    webkamera-enheder.  Hvis enheden blev fjernet samtidig med at et program i 
    brugerrummet holdt enheden åben, ventede driveren på at brugerrummet 
    lukkede for enheden, medførende et blokeret USB-undersystem.  Problemet har
    en lav sikkerhedsrisiko, da det kræver at angriberen enten har fysisk adgang
    til systemet eller kan overbevise en bruger med lokal adgang, om at fjerne 
    enheden.</p></li>

</ul>
    
<p>Disse problemer er rettet i den stabile distribution i version 
2.6.18.dfsg.1-13etch4.</p>

<p>Ved udsendelsen af denne DSA, var kun opbygningen til amd64-arkitekturen 
tilgængelig.  På grund af alvorlige amd64-specifikke problemer, udsender vi
en ukomplet opdatering.  Bulletinen vil blive opdateret når opbygninger til
de øvrige arkitekturer bliver tilgængelige.</p>

<p>Vi anbefaler at du omgående opgraderer din kernel-pakke og genstarter
maskinen.  Hvis du har bygget en skræddersynet kerne fra kernekildekodenpakke,
skal du genopbygge den for at kunne anvende disse rettelser.</p>
</define-tag>

# do not modify the following line
#include "$(ENGLISHDIR)/security/2007/dsa-1381.data"
#use wml::debian::translation-check translation="1.2" mindelta="1"
