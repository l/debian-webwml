<define-tag description>rettighedsforøgelse/lammelsesangreb/lækage af følsom hukommelse</define-tag>
<define-tag moreinfo>

<p>BEMÆRK: Denne opdatering er den sidste planlagte sikkerhedsopdatering til 
kerneversion 2.6.24 i Debian-udgivelsen <q>etch</q>.  Selv om 
sikkerhedsunderstøttelse til <q>etch</q> officielt ophørte den 15. februar 
2010, var denne opdatering allerede i forberedelse før den dato.</p>

<p>Flere sårbarheder er opdaget i Linux-kernen, hvilket måske kunne føre til 
lammelsesangreb (denial of service), lækage af følsomme oplysninger eller 
rettighedsforøgelse.  Projektet Common Vulnerabilities and Exposures har 
registreret følgende problemer:</p>

<ul>

<li><a href="https://security-tracker.debian.org/tracker/CVE-2009-2691">CVE-2009-2691</a>

    <p>Steve Beattie og Kees Cook rapporterede om en informationslækage i maps- 
    og smaps-filerne, der er tilgængelige under /proc.  Lokale brugere kunne 
    måske læse disse oplysninger vedrørende setuid-processer, mens en binær 
    ELF-fil blev indlæst.</p></li>

<li><a href="https://security-tracker.debian.org/tracker/CVE-2009-2695">CVE-2009-2695</a>

    <p>Eric Paris leverede flere rettelser, for at forøge beskyttelsen i
    mmap_min_addr-tunable mod sårbarheder af typen 
    NULL-pointerdereference.</p></li>

<li><a href="https://security-tracker.debian.org/tracker/CVE-2009-3080">CVE-2009-3080</a>

    <p>Dave Jones rapporterede om et problem i gdth SCSI-driveren.  En manglende
    kontrol af negative offset i et ioctl-kald kunne udnyttes af lokale brugere 
    til at iværksætte et lammelsesangreb eller potentielt opnå forøgede 
    rettigheder.</p></li>

<li><a href="https://security-tracker.debian.org/tracker/CVE-2009-3726">CVE-2009-3726</a>

    <p>Trond Myklebust rapporterede om et problem, hvor en ondsindet NFS-server 
    kunne forårsage en lammelsesangrebstilstand på sine klienter, ved at 
    returnere ukorrekte attributter under et åbningskald.</p></li>

<li><a href="https://security-tracker.debian.org/tracker/CVE-2009-3889">CVE-2009-3889</a>

    <p>Joe Malicki opdagede et problem i megaraid_sas-driveren.  Utilstrækkelige
    rettigheder på sysfs dbg_lvl-interfacet, gjorde det muligt for lokale 
    brugere af ændre på hvordan debuglogningen fungerede.</p></li>

<li><a href="https://security-tracker.debian.org/tracker/CVE-2009-4005">CVE-2009-4005</a>

    <p>Roel Kluin opdagede et problem i hfc_usb-driveren, en ISDN-driver til 
    USB-chippen Colognechip HFC-S.  Et potentiel læsningsoverløb kunne måske 
    gøre det muligt for fjernbrugere at forårsage en lammelsesangrebstiland
    (oops).</p></li>

<li><a href="https://security-tracker.debian.org/tracker/CVE-2009-4020">CVE-2009-4020</a>

    <p>Amerigo Wang opdagede et problem i HFS-filsystemet, hvilket gjorde det 
    muligt for en lokal bruger, med tilstrækkelige rettigheder til at mounte 
    et særligt fremstillet filsystem, at udføre et lammelsesangreb.</p></li>
    
<li><a href="https://security-tracker.debian.org/tracker/CVE-2009-4021">CVE-2009-4021</a>

    <p>Anana V. Avati opdagede et problem i undersystemet fuse.  Hvis systemet
    havde tilstrækkelig lidt hukommelse tilbage, kunne en lokal bruger få 
    kernen til at dereferere en ugyldig pointer, medførende et lammelsesangreb
    (oops) og potentielt en rettighedsforøgelse.</p></li>

<li><a href="https://security-tracker.debian.org/tracker/CVE-2009-4138">CVE-2009-4138</a>

    <p>Jay Fenlason opdagede et problem i firewire stakken, der gjorde det 
    muligt for lokale brugere at forårsage et lammelsesangreb (oops eller 
    nedbrud), ved at fabrikere et særligt ioctl-kald.</p></li>

<li><a href="https://security-tracker.debian.org/tracker/CVE-2009-4308">CVE-2009-4308</a>

    <p>Ted Ts'o opdagede et problem i ext4-filsystemet, der gjorde det muligt 
    for lokale brugere at forårsage et lammelsesangreb 
    (NULL-pointerdereference).  For at være udnytbart, skulle den lokale bruger
    have tilstrækkelige rettigheder til at mounte et filsystem.</p></li>

<li><a href="https://security-tracker.debian.org/tracker/CVE-2009-4536">CVE-2009-4536</a> og
    <a href="https://security-tracker.debian.org/tracker/CVE-2009-4538">CVE-2009-4538</a>

    <p>Fabian Yamaguchi rapporterede om problemer i e1000- og e100e-driverne til 
    Intels gigabit-netværkskort, hvilket gjorde det muligt for fjerne brugere at 
    omgå pakkefiltre ved at anvende særligt fremstillede ethernet-frames.</p></li>

<li><a href="https://security-tracker.debian.org/tracker/CVE-2010-0003">CVE-2010-0003</a>

    <p>Andi Kleen rapporterede om en fejl, der gjorde det muligt for lokale 
    brugere at få læseadgang til hukommelse, der er tilgængelig for kernen, 
    når valgmuligheden print-fatal-signals var aktiveret.  Valgmuligheden er som
    standard deaktiveret.</p></li>

<li><a href="https://security-tracker.debian.org/tracker/CVE-2010-0007">CVE-2010-0007</a>

    <p>Florian Westphal rapporterede om manglende kapabilitetskontrol i 
    undersystemet ebtables netfilter.  Hvis ebtables-modulet er indlæst, kan 
    lokale brugere tilføje og ændre ebtables-regler.</p></li>

<li><a href="https://security-tracker.debian.org/tracker/CVE-2010-0291">CVE-2010-0291</a>

    <p>Al Viro rapporterede om flere problemer med systemkaldene mmap/mremap, 
    der gjorde det muligt for lokale brugere, at forårsage et lammelsesangreb 
    (systempanik) eller få forøgede rettigheder.</p></li>

<li><a href="https://security-tracker.debian.org/tracker/CVE-2010-0410">CVE-2010-0410</a>

    <p>Sebastian Krahmer opdagede et problem i netlink connector-undersystemet,
    der tillod at lokale brugere kunne allokere store mængder systemhukommelse,
    medførende et lammelsesangreb (ikke mere ledig hukommelse).</p></li>

<li><a href="https://security-tracker.debian.org/tracker/CVE-2010-0415">CVE-2010-0415</a>

    <p>Ramon de Carvalho Valle opdagede et problem i sys_move_pages-interfacet, 
    begrænset til amd64-, ia64- og powerpc64-varianterne i Debian.  Lokale 
    brugere kunne udnytte problemet til at forårsage et lammelsesangreb 
    (systemnedbrud) eller få adgang til følsom kernehukommelse.</p></li>

<li><a href="https://security-tracker.debian.org/tracker/CVE-2010-0622">CVE-2010-0622</a>

    <p>Jerome Marchand rapporterede om et problem i futex-undersystemet, som
    gjorde det muligt for en lokal bruger, at gennemtvinge en ugyldig 
    futex-tilstand, hvilket medførte et lammelsesangreb (oops).</p></li>

</ul>

<p>I den gamle stabile distribution (etch), er dette problem rettet i
version 2.6.24-6~etchnhalf.9etch3.</p>

<p>Vi anbefaler at du opgraderer dine linux-2.6.24-pakker.</p>
</define-tag>

# do not modify the following line
#include "$(ENGLISHDIR)/security/2010/dsa-2005.data"
#use wml::debian::translation-check translation="1.5" mindelta="1"
