<define-tag description>flere sårbarheder</define-tag>
<define-tag moreinfo>
<p>Flere sårbarheder er opdaget i chrony, et par programmer, der anvendes til at 
sikre, at en computers systemur går præcist.  Problemerne svarer til 
NTP-sikkerhedsfejlen beskrevet i 
<a href="http://security-tracker.debian.org/tracker/CVE-2009-3563">CVE-2009-3563</a>.  
Projektet Common Vulnerabilities and Exposures har registreret følgende 
problemer:</p>

<ul>

<li><a href="http://security-tracker.debian.org/tracker/CVE-2010-0292">CVE-2010-0292</a>

  <p>chronyd besvarer alle cmdmon-pakker med NOHOSTACCESS-meddelelser, selv ved 
  uautoriserede værtsmaskiner.  En angriber kunne misbruge denne virkemåde, til 
  at tvinge to chronyd'er til at spille pakkebordtennis, ved at sende en sådan 
  pakke med forfalsket kildeadresse og -port.  Det medførte et højt CPU- og 
  netværksforbrug, og dermed lammelsesangrebstilstande.</p></li>

<li><a href="http://security-tracker.debian.org/tracker/CVE-2010-0293">CVE-2010-0293</a>

  <p>Klientlogningsfaciliteten i chronyd begrænser ikke hukommelse, der anvendes
  til at gemme klientoplysninger.  En angriber kunne få chronyd til at allokere
  store mængder hukommelse, ved at sende NTP- eller cmdmon-pakker med 
  forfalskede kildeadresser, medførende hukommelsesopbrug.</p></li>

<li><a href="http://security-tracker.debian.org/tracker/CVE-2010-0294">CVE-2010-0294</a>

  <p>chronyd manglede en hyppighedsbegrænsningskontrol i syslogfaciliteten, når 
  der blev logget modtagne pakker fra uautoriserede værtsmaskiner.  På den måde 
  var det muligt for en angriber, at forårsage lammelsesangrebstilstande ved at 
  fylde logfilerne op og dermed diskplads, ved at blive ved med at sende 
  ugyldige cmdmon-pakker.</p></li>

</ul>

<p>I den gamle stabile distribution (etch), er dette problem rettet i version 
1.21z-5+etch1.</p>

<p>I den stabile distribution (lenny), er dette problem rettet i version 
1.23-6+lenny1.</p>

<p>I distributionen testing (squeeze) og i den ustabile distribution (sid), vil 
disse problemer snart blive rettet.</p>

<p>Vi anbefaler at du opgraderer dine chrony-pakker.</p>
</define-tag>

# do not modify the following line
#include "$(ENGLISHDIR)/security/2010/dsa-1992.data"
#use wml::debian::translation-check translation="1.3" mindelta="1"
