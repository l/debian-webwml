<define-tag description>forudsigelig generator af tilfældige tal</define-tag>
<define-tag moreinfo>
<p>Luciano Bello opdagede at generatoren af tilfældige tal i Debians 
openssl-pakke er forudsigelig.  Dette skyldes en ukorrekt Debian-specifik 
ændring af openssl-pakken 
(<a href="http://cve.mitre.org/cgi-bin/cvename.cgi?name=CVE-2008-0166">\
CVE-2008-0166</a>).  Som følge heraf kan kryptografisk nøglemateriale være 
gætbart.</p>

<p>Dette er en Debian-specifik sårbarhed, der ikke påvirker andre styresystemer,
som ikke er baseret på Debian.  Dog kan andre systemer inddirekte være påvirket,
hvis svage nøgler importeres ind i dem.</p>

<p>Det anbefales kraftigt at alt kryptografisk nøglemateriale, der er blevet 
genereret af OpenSSL-versioner begyndende med 0.9.8c-1 på Debian-systemer, 
genereres forfra.  Desuden bør alle DSA-nøgler nogensinde anvendt på påvirkede 
Debian-systemer til signerings- eller autentifikationsformål, betragtes som 
kompromitterede; Digital Signature Algorithm er afhængig af en hemmelig 
tilfældig værdi, der anvendes under signaturgenereringen.</p>

<p>Den første sårbare version, 0.9.8c-1, blev uploadet til den ustabile 
distribution den 17. september 2006, og har siden bevæget sig til 
distributionen testing og den aktuelle stabile distribution (etch).  Den gamle 
stabile distribution (sarge) er ikke påvirket.</p>

<p>Påvirkede nøgler er SSH-nøgler, OpenVPN-nøgler, DNSSEC-nøgler og 
nøglemateriale til brug i X.509-certifikater og sessionsnøgler anvendt i 
SSL/TLS-forbindelser.  Nøgler genereret med GnuPG eller GNUTLS er dog ikke 
påvirket.</p>

<p>En detektor til kendt svagt nøglemateriale vil blive offentliggjort:</p>

<p><url "http://security.debian.org/project/extra/dowkd/dowkd.pl.gz"> 
<a href="http://security.debian.org/project/extra/dowkd/dowkd.pl.gz.asc">\
(OpenPGP-signatur)</a></p>

<p>Vejledning i hvordan man implementerer nøglefornyelse (<q>key rollover</q>) 
i forskellige pakker, vil blive offentliggjort på:</p>

<p><a href="$(HOME)/security/key-rollover/">http://www.debian.org/security/key-rollover/</a></p>

<p>Dette websted vil løbende blive opdateret med ny og opdateret vejledning i 
nøglefornyelse vedrørende pakker, der anvender SSL-certifikater.  Populære 
pakker, der ikke er påvirket, vil også blive anført.</p>

<p>Ud over denne kritiske opdatering, er to andre sårbarheder blevet rettet i
openssl-pakken; de var oprindelig planlagt til udgivelse med den næste 
punktopdatering af etch.  OpenSSL's DTLS-implementering (Datagram TLS, i 
princippet "SSL over UDP") implementerede i virkeligheden ikke 
DTLS-specifikationen, men en potentielt meget svagere protokol, og indholdt en 
sårbarhed, der gjorde det muligt at udføre vilkårlig kode
(<a href="http://cve.mitre.org/cgi-bin/cvename.cgi?name=CVE-2007-4995">\
CVE-2007-4995</a>).  Et <q>side channel</q>-angreb i 
heltalsmultipliceringsrutinerne er der også taget vare om 
(<a href="http://cve.mitre.org/cgi-bin/cvename.cgi?name=CVE-2007-3108">\
CVE-2007-3108</a>).</p>

<p>I den stabile distribution (etch), er disse problemer rettet i
version 0.9.8c-4etch3.</p>

<p>I den ustabile distribution (sid) og i distributionen testing 
(lenny), er disse problemer rettet i version 0.9.8g-9.</p>

<p>Vi anbefaler at du opgraderer din openssl-pakke og dernæst regenererer alt 
krypografisk materiale jf. beskrivelsen herover.</p>
</define-tag>

# do not modify the following line
#include "$(ENGLISHDIR)/security/2008/dsa-1571.data"
#use wml::debian::translation-check translation="1.4" mindelta="1"
