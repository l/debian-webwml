<define-tag description>forudsigelig generator af tilfældige tal</define-tag>
<define-tag moreinfo>
<p>Den nyligt annoncerede sårbarhed i Debians openssl-pakke
(<a href="/security/2008/dsa-1571">DSA-1571-1</a>, 
<a href="http://security-tracker.debian.org/tracker/CVE-2008-0166">\
CVE-2008-0166</a>) påvirker indirekte OpenSSH.  Som en følge deraf må alle
bruger- og værts-nøgler genereret ved hjælp af defekte versioner af 
openssl-pakken betragtes som upålidelige, selv efter openssl-opdateringen er
foretaget.</p>

<p>1. Installér sikkerhedsopdateringer</p>

   <p>Denne opdatering er afhænging af openssl-opdateringen og vil automatisk
   installere en rettet version af pakken libssl0.9.8 og en ny pakke, 
   openssh-blacklist.</p>

   <p>Når opdateringen er udført, vil svage brugernøgler automatisk blive 
   afvist hvor det er muligt (dog kan man ikke identificere dem i alle 
   situationer).  Hvis du anvender sådanne nøgler til brugerautentificering,
   vil de omgående holde op med at virke og skal udskiftes (se trin 3).</p>

   <p>OpenSSH-værtsnøgler kan regenereres automatisk når 
   sikkerhedsopdateringen af OpenSSH udført.  Opdateringen vil bede om en 
   bekræftelse, før dette trin udføres.</p>

<p>2. Opdatér OpenSSH's known_hosts-filer</p>

   <p>Regenereringe af værtsnøgler vil forårsage at en advarsel vises, når 
   man forbinder sig til et system gennem SSH, indtil værtsnøglen er blevet 
   opdatering i filen known_hosts.  Advarslen skulle se ud som følger:</p>

<pre>
@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@
@    WARNING: REMOTE HOST IDENTIFICATION HAS CHANGED!     @
@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@
IT IS POSSIBLE THAT SOMEONE IS DOING SOMETHING NASTY!
Someone could be eavesdropping on you right now (man-in-the-middle attack)!
It is also possible that the RSA host key has just been changed.
</pre>

   <p>I denne situtation er værtsnøglen blot blevet udskiftet, og du bør 
   opdatere de relevante known_hosts-filer, som angivet i fejlmeddelelsen.
   Det anbefales at du anvender en pålidelig måde, at udskifte servernøglen 
   på.  Den ligger i filen /etc/ssh/ssh_host_rsa_key.pub på serveren; det er 
   et fingeraftryk der kan udskrives med kommandoen:</p>

      <p>ssh-keygen -l -f /etc/ssh/ssh_host_rsa_key.pub</p>

   <p>Ud over brugerspecifikke known_hosts-filer, kan der også være en fil 
   med kendte værter gældende for hele systemet, /etc/ssh/ssh_known_hosts.  Denne 
   fil anvendes både af ssh-klienten og af sshd i deres hosts.equiv-funktionalitet.
   Også denne fil skal opdateres.</p>

<p>3. Kontrollér alle OpenSSH-brugernøgler</p>

   <p>Den sikreste fremgangsmåde er at regenerere alle OpenSSH-brugernøgler,
   bortset fra hvor der med stor sandsynlighed er tale om en fil, der blev 
   genereret på et upåvirket system.</p>

   <p>Undersøg hvorvidt din nøgle er påvirket, ved at køre værktøjet 
   ssh-vulnkey, der er indeholdt i sikkerhedsopdateringen.  Som standard vil 
   ssh-vulnkey kigge i standardplaceringer for brugernøgler (~/.ssh/id_rsa, 
   ~/.ssh/id_dsa og ~/.ssh/identity), din authorized_keys-fil 
   (~/.ssh/authorized_keys og ~/.ssh/authorized_keys2) samt systemets 
   værtsnøgler (/etc/ssh/ssh_host_dsa_key og /etc/ssh/ssh_host_rsa_key).</p>

   <p>For at kontrollére alle dine egne nøgler, forudsat at de befinder sig i
   standardplaceringerne (~/.ssh/id_rsa, ~/.ssh/id_dsa, or ~/.ssh/identity):</p>

     <p>ssh-vulnkey</p>

   <p>For at kontrollere alle nøgler på dit system:</p>

     <p>sudo ssh-vulnkey -a</p>

   <p>For at kontrollere en nøgle i en ikke-standardplacering:</p>

     <p>ssh-vulnkey /path/to/key</p>

   <p>Hvis ssh-vulnkey siger "Unknown (no blacklist information)", så har det  
   ingen oplysninger om hvorvidt den pågældende nøgle er påvirket eller ej.  I 
   denne situation kan du undersøge filens ændringstidspunkt (mtime) med 
   "ls -l".  Nøgler genereret før september 2006 er ikke påvirket.  Vær 
   opmærksom på, at selv om det er usandsynligt, kan 
   sikkerhedskopieringsprocedurer have ændret filens dato længere tilbage i 
   tiden (eller systemuret kan have været indstillet forkert). 
   Hvis du er i tvivl, så generér en ny nøgle og fjern den gamle fra alle 
   servere.</p>

<p>4. Regenerér alle påvirkede brugernøgler</p>

   <p>OpenSSH-nøgler anvendt til brugerautentificering skal regenereres manuelt,
   heriblandt også dem, der siden kan være blevet overført til andre systemer, 
   efter de er blevet genereret.</p>

   <p>Nye nøgler kan genereres ved hjælp af ssh-keygen, fx:</p>

<pre>
   $ ssh-keygen
   Generating public/private rsa key pair.
   Enter file in which to save the key (/home/user/.ssh/id_rsa):
   Enter passphrase (empty for no passphrase):
   Enter same passphrase again:
   Your identification has been saved in /home/user/.ssh/id_rsa.
   Your public key has been saved in /home/user/.ssh/id_rsa.pub.
   The key fingerprint is:
   00:00:00:00:00:00:00:00:00:00:00:00:00:00:00:00 user@host
</pre>

<p>5. Opdatér authorized_keys-filer (om nødvendigt)</p>

   <p>Når dine brugernøgler er blevet regenereret, skal de relevante offentlige 
   nøgler overføres til alle authorized_keys-filer (og authorized_keys2-filer, 
   om nøvendigt) på fjerne systemer.  Sørg for at slette linjerne indeholdende
   gamle nøgler, fra disse filer.</p>


<p>Ud over forholdsreglerne over for tilfældighedssårbarheden, rettes der med 
denne OpenSSH-opdatering også flere andre sårbarheder:</p>

<p><a href="http://security-tracker.debian.org/tracker/CVE-2008-1483">CVE-2008-1483</a>:
   Timo Juhani Lindfors opdagede at, når man anvender X11-viderestilling, 
   vælger SSH-klienten en X11-viderestillingsport uden at sikre sig, at den kan 
   knyttes til alle adressefamilier.  Hvis systemet er opsat med IPv6 (også selv 
   om det ikke har en fungerende IPv6-forbindelse), kunne dette gøre det muligt 
   for en lokal angriber på den fjerne server, at kapre X11-viderestillingen.</p>

<p><a href="http://security-tracker.debian.org/tracker/CVE-2007-4752">CVE-2007-4752</a>:
   Jan Pechanec opdagede at ssh går tilbage til at oprette en betroet X11-cookie,
   hvis oprettelsen af en ubetroet cookie går galt, potentielt gørende den lokale
   skærm tilgængelig for en ondsindet fjern server, når X11-viderestilling 
   anvendes.</p>

<p>I den stabile distribution (etch), er disse problemer rettet i
version 4.3p2-9etch1.  Pt. er kun en del af de understøttede arkitekturer 
klar; efterfølgende opdateringer vil følge, når filerne er parate.</p>

<p>I den ustabile distribution (sid) og i distributionen testing (lenny), er 
disse problemer rettet i version 4.7p1-9.</p>

<p>Vi anbefaler at du opgraderer dine openssh-pakker og tager de 
forholdsregler, som er beskrevet herover.</p>
</define-tag>

# do not modify the following line
#include "$(ENGLISHDIR)/security/2008/dsa-1576.data"
#use wml::debian::translation-check translation="1.6" mindelta="1"
