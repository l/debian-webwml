<define-tag description>DNS-cacheforgiftning</define-tag>
<define-tag moreinfo>

<p>Dan Kaminsky opdagede at medfødte egenskaber i DNS-protokollen kunne føre til 
effektive DNS-cacheforgiftningsangreb.  Blandt andre kunne succesrige angreb
føre til fejldirigeret webtrafik og e-mail-omdirigering.</p>

<p>Denne opdatering ændrer Debians BIND 9-pakker for at implementere de 
anbefalede modforholdsregler:  Randomnisering af UDP-forespørgselskildeport.
Ændringen forøger størrelsen på det område, en angriber skal gætte værdier i,
på en bagudkompatibel måde og gør succesrige angreb betydeligt sværere.</p>

<p>Bemærk at denne sikkerhedsopdatering ændrer BINDs netværksvirkemåde på en 
fundamental måde, og følgende trin anbefales for at sikre en problemfri 
opgradering.</p>

<p>1. Forvis dig om, at din netværksopsætning er kompatibel med 
kildeportsrandomnisering.  Hvis du beskytter din DNS-opløser (<q>resolver</q>) 
med et <q>stateless</q> pakkefilter, kan det være nødvendigt for dig at sikre, 
at ingen ikke-DNS-tjenester lytter til UDP-portene mellem 1024 og 65535, samt 
at åbne for det i pakkefilteret.  Pakkefiltre, der er eksempelvis er baseret 
på etchs Linux 2.6.18-kerne, understøtter kun stateless filtrering af 
IPv6-pakker, og er derfor ramt af dette ekstra problem.  (Hvis du anvender IPv4 
med iptables og ESTABLISHED-regler, vil netværksændringer formentlig ikke være
nødvendige.)</p>

<p>2. Installér BIND 9-opgraderingen ved hjælp af <q>apt-get update</q> 
efterfulgt af <q>apt-get install bind9</q>.  Kontroller at processen named er 
blevet genstartet og svarer på rekursive forespørgsler.  (Hvis alle 
forespørgsler giver timeouts, er det en indikation af at netværksændringer er 
påkrævede; se trin et.)</p>

<p>3. Kontrollér at kildeportrandomnisering er aktiveret.  Forvis dig om at 
filen /var/log/daemon.log ikke indeholder meddelelser med følgende udseende</p>

  <pre>named[6106]: /etc/bind/named.conf.options:28: using specific query-source port suppresses port randomization and can be insecure.</pre>

<p>lige efter meddelelserne <q>listening on IPv6 interface</q> og <q>listening 
on IPv4 interface</q>, logget af BIND ved programstart.  Hvis disse meddelelser
er til stede, bør du fjerne den angivne linje fra opsætningen eller erstatte 
portnumre i dem med <kbd>*</kbd>-tegnet (udskift fx <q>port 53</q> med 
<q>port *</q>).</p>

<p>For yderligere vished, brug tcpdump eller et andet 
netværksovervågningsværktøj for at undersøge om der er skiftende UDP-kildeporte.
Hvis der er en NAT-enhed foran din DNS-opløser, skal du sikre dig at den ikke 
annullerer effekten af kildeportsrandomniseringen.</p>

<p>4. Hvis du ikke kan aktivere kildeportsrandomnisering, så overvej at opsætte
BIND 9 til at sende forespørgsler videre til en DNS-opløser, der kan, eventuelt 
over en VPN så som OpenVPN, for at oprette det nødvendige betroede netværkslink.
(Brug BIND's forward-only-tilstand i denne situation.)</p>

<p>Andre caching-opløsere, der distribueres af Debian (PowerDNS, MaraDNS, 
Unbound) anvender allerede kildeportsrandomnisering, og det er ikke nødvendigt 
at opdatere pakkerne.  BIND 9.5 op til og med version 1:9.5.0.dfsg-4 
implementerer kun en svag form for kildeportsrandomnisering og skal derfor 
også opdateres.  For oplysninger om BIND 8 se <a href="dsa-1604">DSA-1604-1</a>, 
og for status på libcs stub-opløser se <a href="dsa-1605">DSA-1605-1</a>.</p>

<p>De opdaterede bind9-pakker indeholder ændringer oprindelig planlagt til den 
næste stabile punktopdatering, deriblandt den ændrede IP-adresse for 
L.ROOT-SERVERS.NET (Debian-fejl nummer <a href="https://bugs.debian.org/449148">\
449148</a>).</p>

<p>I den stabile distribution (etch), er dette problem rettet i
version 9.3.4-2etch3.</p>

<p>I den ustabile distribution (sid), vil dette problem snart blive rettet.</p>

<p>Vi anbefaler at du opgraderer din bind9-pakke.</p>
</define-tag>

# do not modify the following line
#include "$(ENGLISHDIR)/security/2008/dsa-1603.data"
#use wml::debian::translation-check translation="1.4" mindelta="1"
