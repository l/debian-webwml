#use wml::debian::template title="Debians sikkerheds-FAQ"
#use wml::debian::translation-check translation="1.14"

<p>Vi modtager de følgende spørgsmål lidt for ofte for tiden, derfor har vi 
samlet svarene her.</p>

<p><em>Sp: Signaturen på jeres bulletiner kan ikke verificeres korrekt!</em></p>
<p>Sv: Dette skyldes højst sandsynligt et problem hos dig. Der er et filter på 
   postlisten <a href="http://lists.debian.org/debian-security-announce/">\
   debian-security-announce</a>, der gør at kun breve med en korrekt signatur 
   fra medlemmerne af sikkerhedsteamet kan udsendes.</p>

<p>Sandsynligvis ændrer et postprogram hos dig brevene en smule og ødelægger 
   dermed signaturen. Sørg for at dit postprogram ikke foretager nogen form for 
   ind- eller udpakning med MIME, eller konverterer tabulerings- eller 
   mellemrumstegn.</p>

<p>Kendte syndere er fetchmail (med mimedecode-indstillingen slået til) og 
formail (kun fra procmail 3.14).</p>

<p><em>Sp: Hvordan håndteres sikkerhed i Debian?</em></p>
<p>Sv: Når sikkerhedsteamet har modtaget besked om en hændelse, kigger et eller 
   flere medlemmer den igennem og overvejer hvad det betyder for den stabile
   udgivelse af Debian (med andre ord om den er sårbar eller ej).
   Hvis vores system er sårbart, vil vi gå i gang med at fremstille en 
   rettelse til problemet.  Pakkevedligeholderen kontaktes også, hvis han ikke
   allerede har kontaktet sikkerhedsteamet.  Slutteligt testes rettelsen og der
   forberedes nye pakker, som kompiles på alle stabile arkitekturer og dernæst 
   uploades.  Når alt det er gjort udsendes et sikkerhedsbulletin.</p>

<p><em>Sp: Hvad er reglerne for hvordan en rettet pakke kommer på
   security.debian.org?</em></p>
<p>Sv: Brud på sikkerheden i den stabile distribution berettiger en pakke på   
   security.debian.org.  Alt andet gør ikke.  Størrelsen på bruddet er ikke 
   det reelle problem.  Normal vil sikkerhedsteamet klargøre pakker sammen med
   pakkevedligeholderne.  Forudsat at en eller anden (som vi har tillid til)
   finder problemet og får alle de nødvendige pakker kompilet og sendt til
   sikkerhedsteamet, vil selv meget trivielle rettelser nå til 
   security.debian.org.</p>

<p><em>Sp: En pakkes versionsnummer indikerer at jeg stadig kører med den 
   sårbare version!</em>
<p>Sv: I stedet for at opgradere til en ny version, fører vi fejlrettelser
   tilbage til den version som var indeholdt i den stabile udgivelse. Vi gør
   det for at sikre os at en ny version ændrer så lidt som muligt, så ting ikke
   uventet ændrer sig eller holder op med at virke på grund af en 
   sikkerhedsrettelse. Du kan finde ud af om du kører en sikker version af en 
   pakke, ved at kigge i pakkens ændringslog (changelog), eller ved at 
   sammenligne dens præcise versionsnummer med den version som er angivet i 
   Debians sikkerhedsbulletin.</p>

<p><em>Sp: Hvordan håndteres sikkerhed i forbindelse med <tt>testing</tt> og 
   <tt>unstable</tt>?</em></p>
<p>Sv: Det korte svar er: det bliver den ikke. Testing og unstable ændrer sig 
   hele tiden, og sikkerhedsteamet har ikke de fornødne ressourcer til at 
   understøttet disse udgaver ordentligt. Ønsker du en sikker (og stabil) server, 
   opfordres du kraftigt til at holde dig til stable.</p>

<p><em>Sp: Hvorfor har security.debian.org ingen officielle mirrors?</em></p>
<p>Sv: Formålet med security.debian.org er at offentliggøre 
   sikkerhedsopdateringer så hurtigt og nemt som muligt. Mirrors ville give 
   unødig ekstra kompleksitet og være årsag til frustrationer hvis de ikke er 
   ajourførte.</p>

<p><em>Sp: Jeg har set DSA 100 og DSA 102, men hvor er DSA 101?</em></p>
<p>Sv: Flere leverandører (primært af GNU/Linux, men også af BSD-varianter) 
koordinerer sikkerhedsbulletiner i forbindelse med visse hændelser og er blevet
enige om en bestemt tidsplan, så alle leverandørne er i stand til samtidig at
udsende et bulletin.  Det har man besluttet for ikke at diskriminere nogle
leverandører, som har brug for mere tid (for eksempel hvis leverandøren først
skal have pakkerne igennem nogle længere kvalitetskontroller eller hvis der
understøttes flere arkitekturer eller binære distributioner).  Vores eget 
sikkerhedsteam gør også bulletiner klar på forhånd.  Ind i mellem er andre
sikkerhedsproblemer blevet løst før det afventende bulletin kan udsendes, og
dermed opstår der midlertidigt huller i rækkefølgen.</p>

<p><em>Sp: Hvordan kontakter jeg sikkerhedsteamet?</em></p>
<p>Sv: Sikkerhedsoplysninger kan sendes til 
   <a href="mailto:security@debian.org">security@debian.org</a>, som 
   læses af alle Debians udviklere. Hvis du har følsomme oplysninger så 
   benyt venligst 
   <a href="mailto:team@security.debian.org">team@security.debian.org</a>, som 
   kun læses af medlemmer af sikkerhedsteamet. Eventuelt kan du kryptere din 
   e-mail med Debians sikkerhedskontaktnøgle (key ID 363CCD95).</p>

<p><em>Sp: Jeg prøvede at hente en pakket listet i et af jeres 
   sikkerhedsbulletiner, men fik fejlmeddelelsen "filen findes ikke".</em></p>

<p>Sv: Når en nyere fejlrettelse erstatter en ældre pakke på
   security.debian.org, er der stor sandsynlighed for at den gamle pakke vil
   blive fjernet samtidig med at den nye installeres.  Derfor vil du få 
   fejlmeddelelsen "filen findes ikke".  Vi ønsker ikke distribuere pakker med
   kendte sikkerhedsfejl længere end absolut nødvendigt.</p>

<p>Benyt venligst pakkerne fra de seneste sikkerhedsbulletiner, som 
   distribueres gennem postlisten
   <a href="http://lists.debian.org/debian-security-announce/">\
   debian-security-announce<a>. Det er bedst blot at køre 
   <code>apt-get update</code> før pakken opgraderes.</p>

<p><em>Sp: Hvordan kan jeg hjælpe med sikkerhed?</em></p>
<p>Sv: Gennemgå hvert problem før du rapporterer det til secturity@debian.org.
   Hvis du har mulighed for at levere rettelser, så vil det gøre processen 
   hurtigere.  Videresend ikke bare e-mails fra bugtraq, dem modtager vi 
   allerede &mdash; men giv gerne flere oplysninger om ting der rapporteres 
   på bugtraq.</p>

<p><em>Sp: Hvad er omfanget af proposed-updates?</em></p>
<p>Sv: Dette katalog indeholder pakker som det er forslået skal med i den 
   næste revision af den stabile Debian-distribution (stable). Når en pakke 
   bliver uploadet af en vedligeholder, til den stabile distribution, havner 
   de i kataloget "proposed-updates". Da "stable" skal være stabil, sker der 
   ingen automatiske opdateringer. Sikkerhedsteamet uploader rettede pakker 
   nævnt i deres sikkerhedsbulletiner til "stable", men pakkerne vil først 
   blive placeret i "proposed-updates". Med nogle måneders mellemrum gennemgår
   den ansvarlige for den stabile udgivelse listen over pakker i 
   "proposed-updates" og diskuterer hvorvidt en pakke er egnet til "stable" 
   eller ej. Dette bliver til en ny udgivelse af Debians stabile distribution
   (f.eks. 2.2r3 eller 2.2r4).

<p><em>Sp: Hvem består sikkerhedsteamet af?</em>
<p>Sv: Debians sikkerhedsteam består pt. af fem medlemmer og to sekretærer.
   Sikkerhedsteamet udpeger selv folk til at deltage i teamet.
