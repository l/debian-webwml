<define-tag description>flere sårbarheder</define-tag>
<define-tag moreinfo>
<p>Ifølge David Wagner, iDEFENSE og Apache HTTP Server-projektet, er der 
fundet flere sårbarheder som kan fjernudnyttes i Apache-pakken, en udbredt
webserver.  Det meste af koden er delt mellem Apache- og Apache-SSL-pakkerne,
hvorfor de også deles om sårbarhederne.  Disse sårbarheder kan give en angriber 
mulighed for at sætte et "denial of service"-angreb mod serveren i gang, eller 
udføre et "cross site scripting"-angreb, eller stjæle cookies fra andre af 
webstedets brugere.  Sårbarheder i de medfølgende programmer htdigest, 
htpassword og ApacheBench kan udnyttes når de kaldes via CGI.  Desuden kan den 
usikre oprettelse af midlertidige filer i htdigest og htpassword også udnyttes 
lokalt.  Projektet "Common Vulnerabilities and Exposures" (CVE) har fundet frem
til følgende sårbarheder:</p>

<ol>

 <li>CAN-2002-0839: Der er en sårbarhed på platforme som anvender 
   System V-scoreboards baseret på delt hukommelse.  Denne sårbarhed giver en
   angriber mulighed for at udføre programmer under Apaches UID for at
   udnytte Apaches delt hukommelse-scoreboardformat og signalere til en 
   vilkårlig anden proces som root, eller forsage et lokalt "denial of 
   service"-angreb.</li>

 <li>CAN-2002-0840: Apache er modtagelig overfor en "cross site 
   scripting"-sårbarhed i standard 404-siden på en webserver som befinder sig
   på et domæne, der tillader wildcard-DNS-opslag.</li>

 <li>CAN-2002-0843: Der var nogle mulige overløb i værktøjet ApacheBench (ab) 
   som kunne udnyttes af en ondsindet server.</li>

 <li>CAN-2002-1233: En "race condition" i programmerne htpasswd og htdigest
   giver en ondsindet lokal bruger mulighed for at læse eller endda ændre på
   indholdet af adgangskodefilen, eller mulighed for let at oprette og 
   overskrive filer som den bruger, der kører htpasswd- (eller henholdsvis 
   htdigest-)programmet.  (Der følger dog ikke binære filer med 
   apache-ssl.)</li>

 <li>CAN-2001-0131: htpasswd og htdigest i Apache 2.0a9, 1.3.14, og andre
   tillader lokale brugere at overskrive vilkårlige filer via et 
   symlink-angreb.
   <p>Dette er den samme sårbarhed som CAN-2002-1233, der allerede er rettet i
   potato, men senere forsvandt og aldrig blev tilføjet af opstrøm.
   (Der følger dog ikke binære filer med apache-ssl.)</p></li>

 <li>Ingen-CAN: Der er fundet flere bufferoverløb i værktøjet ApacheBench, 
   der kunne udnyttes af en fjernserver som returnerer meget lange 
   strenge.  (Der følger dog ikke en binær fil med apache-ssl.)</li>
</ol>

<p>Disse problemer er rettet i version 1.3.26.1+1.48-0woody3 i den aktuelle 
stabile distribution (woody) og i 1.3.9.13-4.2 i den gamle stabile distribution 
(potato). Rettede pakker til den ustabile distribution (sid) forventes 
snart.</p>

<p>Vi anbefaler at du omgående opgraderer din Apache-SSL-pakke.</p>
</define-tag>

# do not modify the following line
#include "$(ENGLISHDIR)/security/2002/dsa-188.data"
#use wml::debian::translation-check translation="1.6"
