<define-tag description>fjernudnyttelse</define-tag>
<define-tag moreinfo>
 <p>Theo de Raadt har annonceret at OpenBSD-teamet samarbejder med ISS om at 
løse en fjernudnyttelse i OpenSSH (en fri implementering af Secure 
Shell-protokollen). De nægter at komme med nærmere oplysninger om sårbarheden,
men anbefaler at alle brugere opgraderer til den seneste udgave, version 
3.3.</p>

<p>Denne version blev udgivet for den 22. juni 2002 og som standard var en ny
funktion kaldet rettighedsseparation (privilege separation) slået til, for at 
reducere effekten af udnyttelser i netværkshåndteringskoden, Desværre har denne 
udgave nogle få kendte problemer:</p>

<ul>
<li>komprimering virker ikke under alle styresystemer, da koden er afhængig af
    specifikke mmap-funktioner,</li>

<li>PAM-understøttelsen er ikke færdig og nogle få PAM-moduler virker måske
    ikke,</li>

<li>tastatur-interaktiv adgangstilladelse virker ikke med rettighedsseparation.
    For Debian-brugeres vedkommende betyder det, at PAM-moduler som kræver
    en PAM-konversationsfunktion (som OPIE-modulet) ikke virker.</li>
</ul>

<p>Den nye understøttelse af rettighedsseparation fra Niels Provos ændrer ssh 
til at bruge en separat proces uden rettigheder til at håndtere det meste af 
arbejdet.  Dette betyder at sårbarheder i denne del af OpenSSH aldrig vil føre 
til en kompromittering af root, men kun til komprimittering af en konto uden
rettigheder som er begrænset til en chroot.</p>

<p>Theo gjorde tydeligt opmærksom på at denne nye version ikke fjerner 
sårbarhed.  I stedet formindsker det sårbarheden at anvende den nye kode til 
rettighedsseparation, da en angriber kun kan få adgang til den rettighedsløse
konto som er begrænset i en chroot.</p>

<p>Da nærmere oplysninger om problemet ikke er blevet frigivet, var skiftet til
den seneste udgave af OpenSSH-portable, version 3.3p1, den eneste kendte
metode at mindske risikoen ved den rapporterede sårbarhed.</p>

<p>Bemærk at vi ikke har haft tid nok til at foretage rigtig kvalitetssikring
på disse pakker; de kan indeholde fejl eller ting kan uventet holde op med at
fungere. Hvis du bemærk sådanne problemer (ud over dem vi har nævnt), så 
indsend venligst en fejlrapport så vi kan undersøge problemet.</p>

<p>Nogle bemærkninger om mulige problemer i forbindelse med denne 
opgradering:</p>

<ul>
<li>Pakken introducerer en ny konto kaldet "sshd" som anvendes i koden til
    rettighedsseparationen. Hvis der ikke findes en sshd-konto, vil pakken
    forsøge at oprette en. Hvis kontoen allerede findes, vil den blive 
    genbrugt. Hvis du ikke ønsker dette, er du nødt til manuelt at klare 
    dette.</li>

<li>(kun relevant vedrørende potato) Denne opdatering tilføjer en 
    tilbageførelse SSL-bibliotekets version 0.9.6c.  Dette betyder at du også 
    skal opgradere SSL-pakken.</li>

<li>(kun relevant vedrørende potato) Denne opdatering bruger som standard
    version 2 af SSH-protokollen. Dette kan betyde at eksisternde opsætninger
    holder op med at virke, hvis RSA-adgangskontrol anvendes. Du skal enten:
    <ul>
      <li>tilføje -1 til ssh-kaldet for at fortsætte med at bruge 
          SSH-protokol 1 og dine eksisterende nøgler, eller</li>
      <li>ændre Protocol-linien i <tt>/etc/ssh/ssh_config</tt> og/eller 
          <tt>/etc/ssh/sshd_config</tt> til "Protocol 1,2" for at prøve 
	  protokol 1 før 2, eller</li>
      <li>oprette nye RSA- eller DSA-nøgler til SSH-protokol 2</li>
    </ul></li>

<li>Som standard er rettighedsseparation slået til, også selvom du ikke
    eksplicit slår det til i <tt>/etc/ssh/sshd_config</tt>. Igen, med mindre du
    har "UsePrivilegeSeparation no" i din sshd_config, vil denne pakke betyde
    at du anvender rettighedsseparation.</li>

<li>Hvis ssh ikke virker hos dig, kan du prøve at slå komprimering fra.  Vi har
    allerede tilføjet etn rettelse fra Solar Designer, som skulle rette 
    problemet i forbindelse med Linux 2.2-kerner, men der kan være nogle få 
    tilfælde hvor dette ikke er nok.</li>

<li>(kun relevant vedrørende potato) Rettighedsseparation fungerer ikke pt. 
    sammen med Linux 2.0-kerner.</li>

<li>Hvis du af en eller anden grund ikke kan anvende rettighedsseparation 
    (for eksempel fordi du kører en 2.0-kerne), men allerede har installeret
    openssh 3.3p1-pakken, kan du gå tilbage til den tidligere virkemåde ved at
    tilføje "UsePrivilegeSeparation no" til din /etc/ssh/sshd_config-fil.
    <strong>Bemærk, hvis du slår rettighedsseparation fra vil gøre dit system
    sårbart overfor sikkerhedsproblemet beskrevet i denne bulletin, og bør kun
    gøres i nødstilfælde.</strong></li>
</ul>

<p>Nogle problemer fra tidligere openssh 3.3p1-pakker, som er rettet ved
udsendelsen af denne bulletin (ikke en fuldstændig ændringslog):</p>

<ul>
<li>(kun relevant vedrørende potato) standardsvaret til 
    installationsspørgsmålet, "[do you want to allow protocol 2 only" ("ønsker 
    du kun at tillade protokol 2"), er ikke længere "yes". Bruger som svarede
    ja til dette spørgsmål og også valgte at genopbygge deres sshd_config-fil,
    har opdaget at de ikke længere kunne få forbindelse til deres server via
    protokol 1. Se <tt>/usr/doc/ssh/README.Debian</tt> for en vejledning i
    hvordan man slår protokol 1 til, hvis man er havnet i denne situation.</li>

<li>(kun relevant vedrørende potato) ssh-package er ikke længere i konflikt med
    rsh-server, og den er heller ikke et alternativ til rsh</li>

<li>installationen vil ikke længere mislykkes, hvis brugerne vælger at generere
    nøgler til protokol 1.</li>
</ul>

<p>Vi beklager igen at det mod sædvane har været nødvendigt at udgive pakker 
med større ændringer og mindre aftestning; men den potentielle risiko og det
ikke nærmere beskrevne problem taget i betragtning, besluttede vi at vore 
brugere ville være bedst tjent med så hurtigt som muligt at få adgang til 
pakkerne. Vi vil udsende flere oplysninger så snart vi modtager dem, og vi vil 
fortsat arbejde på at løse de tilbageværende problemer.</p>

<p>Bemærk at pakker til m68k-arkitekturen til woody ikke er færdige endnu.</p>
</define-tag>

# do not modify the following line
#include "$(ENGLISHDIR)/security/2002/dsa-134.data"
#use wml::debian::translation-check translation="1.9"
