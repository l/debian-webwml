#use wml::debian::template title="Grunde til at vælge Debian"
#use wml::debian::translation-check translation="1.37"

<P>Tak fordi du overvejer at anvende Debian GNU/Linux på din computer. 
Hvis du ikke er helt overbevist om hvorfor du skal prøve Debian, så overvej 
følgende:</p>

<DL>
<DT><B>Det vedligeholdes af brugerne</B></DT>
    <DD>Hvis det er nødvendigt at rette eller forbedre noget, så gør vi det 
    bare.</DD>
<DT><B>Support uden sidestykke</B></DT>
    <DD>Post sendt til <A HREF="../MailingLists/">postlisterne</A> bliver ofte 
    besvaret i løbet af et kvarters tid (eller mindre), gratis, og af dem der 
    udviklede systemet. Sammenlign med typisk telefonsupport: timers venten, 
    i dyre domme, med telefonrøreret i hånden, bare for at få fat på en der 
    ikke kender systemet godt nok til at forstå dit spørgsmål.</DD>
<DT><B>Det bedste pakkesystem i verden</B></DT>
    <DD>Er du træt af gamle filer fra tidligere versioner af programmer, som 
    bare ligger og fylder op på din harddisk? Eller at installere et program, 
    blot for at finde ud af at det får din computer til at gå ned på grund af 
    konflikter programmerne i mellem? Dpkg, Debians udholdende pakkesystem, 
    løser disse problemer for dig.</DD>
<DT><B>Nem installering</B></DT>
    <DD>Hvis du har hørt at Linux er svært at installere, så har du ikke prøvet 
    Debian for nylig. Vi forbedrer konstant installationsproceduren. Du kan 
    installere direkte fra DOS, en cd eller endda over en netværksforbindelse.</DD>
<DT><B>Utrolige mængder programmer</B></DT>
    <DD>Der følger over <A HREF="../distrib/packages">3950 forskellige 
    programpakker</A> med Debian. Hvert eneste program er 
    <A HREF="free">frit</A>. Hvis du har kommercielle programmer som kører under 
    Linux, så kan du stadig bruge dem - faktisk har Debian måske allerede et 
    installeringsprogram der automatisk vil installere og sætte alt op for dig.</DD>
    <DT><B>Velintegrerede pakker</B></DT>
    <DD>Debian overgår alle andre distributioner med hensyn til hvor godt 
    pakkerne er integreret. Da alle programmer pakkes af en sammenhængende 
    gruppe, kan ikke kun alle pakker findes på det samme sted, men du kan også 
    være sikker på at vi har løst alle problemer med komplicerede 
    afhængingheder. Mens vi mener at deb-formatet har nogle fordele i forhold 
    til rpm-formatet, så er det integrationen mellem pakkerne der gør 
    Debian-systemet mere robust.</DD>
<DT><B>Kildekode</B></DT>
    <DD>Hvis du er programudvikler vil du værdsætte det faktum, at der er 
    hundredevis af udviklingsværktøjer og programmeringssprog, foruden 
    millioner linier kildekode i det grundlæggende system. Alle programmerne i 
    hovedsystemet lever op til kravene i 
    <A HREF="../social_contract#guidelines">Debians retningslinier for fri software 
    (DFSG)</A>. Dette betyder at du frit kan bruge denne kode til at lære fra, 
    eller til at indbygge i nye, frie softwareprojekter. Der er også rigeligt 
    med værktøjer og kode som er velegnet til brug i lukkede projekter.</DD>
<DT><B>Nemme opgraderinger</B></DT>
    <DD>Takket være vores pakkesystem er opgradering til en ny version af 
    Debian let som en leg. Kør blot <tt>apt-get update ; apt-get dist-upgrade</tt> 
    og du kan opgradere fra en cd-rom i løbet af nogle minutter eller sæt APT 
    op til at pege på et af de over 150 
    Debian-<A HREF="../misc/README.mirrors">filspejle</A> og opgradér over 
    nettet.</DD>
<DT><B>Fejlrapporteringssystem</B></DT>
    <DD>Debians <A HREF="http://bugs.debian.org/">fejlrapporteringssystem</A> 
    er offentligt tilgængeligt. Vi prøver ikke at skjule det faktum at 
    programmer ikke altid fungerer som brugerne ønsker det. Brugere opfordres til 
    at indsende fejlrapporter og får besked når og hvorfor en fejlsag lukkes. 
    Dette system giver Debian mulighed for hurtigt og ærligt at reagere på 
    problemer.</DD>
</DL>

<P>Hvis du ikke allerede er en Linux-bruger vil du måske også glæde dig over
følgende fordele:</p>

<DL>
<DT><B>Stabilitet</B></DT>
    <DD>I mange tilfælde kører maskiner i over et år uden at blive genstartet. 
    Og når det sker, bliver de kun genstartet på grund af en strømafbrydelse 
    eller hardwareopgradering. Sammenlign det med andre systemer som går ned 
    mange gange i løbet af en dag.</DD>
<DT><B>Hurtigt og ikke hukommelseskrævende</B></DT>
    <DD>Andre styresystemer kan være hurtige på et par områder, men eftersom 
    Debian er baseret på GNU/Linux, er der ikke store krav til hukommelsen og 
    og det kører hurtigt. Windows-programmer som kører under GNU/Linux ved 
    hjælp af en emulator kører nogle gange hurtigere end i deres naturlige 
    miljø.</DD>
<DT><B>De fleste hardwaredrivere skrives af Linux-brugere, ikke producenterne</B></DT>
    <DD>Mens dette kan betyde forsinkelser før ny hardware er understøttet og 
    at der ikke er understøttelse af al hardware, så giver det mulighed for 
    hardwareunderstøttelse længe efter at producenten har stoppet produktionen 
    af produktet eller virksomheden er lukket. Erfaring viser at Open 
    Source-drivere ofte er meget bedre end producenternes egne drivere.</DD>
<DT><B>God systemsikkerhed</B></DT>
    <DD>Windows&nbsp;95 har grundlæggende ingen sikkerhed. NT har vist sig også 
    at have dårlig sikkerhed. Efter års udvikling er GNU/Linux blevet ganske 
    sikker, og Debian drager fordel af dette. Desuden er Debian meget hurtig 
    til at gøre rettelser af sikkerhedsproblemer tilgængelige (normalt bliver 
    rettede pakker gjort tilgængelige i løbet af få dage). 
    <BR>Historien viser at 'sikkerhed gennem utilgængelighed' ikke fungerer. 
    Tilgængeligheden af kildekode tillader at sikkerheden i Debian kan 
    undersøges i fuld offentlighed hvilket forhindrer at dårlige 
    sikkerhedsmodeller bliver implementeret.</DD>
<DT><B>Sikkerhedsprogrammel</B></DT>
    <DD>Mange ved ikke at alt hvad der sendes over Internet kan ses på 
    hvilken som helst maskine mellem dig og modtageren. Debian har pakker 
    indeholdende det kendte GPG-(og PGP-)program som sikrer at e-mails kan 
    sendes privat mellem afsender og modtager. Desuden giver 'ssh' mulighed 
    for at oprette sikre forbindelser til andre maskiner hvor 'ssh' er 
    installeret.</DD>
</DL>

<P>Selvfølgelig er Debian ikke perfekt. Der er fire områder som der ofte klages over:</p>
<DL>
<DT><I>"<A HREF="../releases/stable/i386/dselect-beginner">Dselect</A> 
    (overbygningsprogrammet til Debians pakkesystem, dpkg) er svært at 
    lære."</I></DT>
    <DD>Dette arbejdes der på at løse. Debians nye pakkeadministrationsprogram, 
    APT, blev designet som grundstenen i et bedre overbygningsprogram, og
    modtager begejstrede anmeldelser. 
    Med undtagelse af Conectiva har ingen andre Linux-distributioner et 
    lignende program. APT indeholder komplet installationsstyring, mulighed 
    for flere installationskilder. Mere attraktive og brugervenlige 
    overbygninger til APT er under udvikling.</DD>
<DT><I>"Der findes ingen populære, kommercielle programmer."</I></DT>
    <DD>Det er korrekt at populære programmer, såsom Word og Excel, ikke findes 
    til Linux. Der er dog erstatninger for de fleste kommercielle programmer
    (for eksempel <a href="http://www.abisource.com/">AbiWord</a> og 
    <a href="http://www.gnome.org/projects/gnumeric/">Gnumeric</a>), som 
    efterligner de bedste funktioner fra de proprietære programmer, med den 
    ekstra fordel at programmerne er <a href="free">fri software</a>.

    <p>Et stigende antal kommercielle programmer udkommer også til GNU/Linux, 
    efterhånden som virksomheder bliver opmærksomme på GNU/Linux' muligheder og 
    dets overvejende uberørte marked med en hurtigt voksende brugerskare. (Da 
    GNU/Linux er frit distribuérbar kan salgstal ikke anvendes til estimater 
    over antallet af brugere. De bedste estimater siger at GNU/Linux har fem 
    procent af markedet, dvs. 15 millioner brugere ved begyndelsen af 2001.) 
    For eksempel er Netscape og Suns JDK tilgængelige under GNU/Linux.
    
    <p>Mangel på kontorpakker skulle ikke længere være et problem 
    da der nu er flere forskellige at vælge i mellem: 
    <A HREF="http://www.vistasource.com/products/axware/">Applixware (Anyware)</A>, 
    <A HREF="http://www.sun.com/staroffice/">StarOffice</A>, 
    <A HREF="http://linux.corel.com/products/wpo2000_linux/">Corel WordPerfect Office 2000</A>,
    <a href="http://www.hancom.com/">Hancom Office</a>,
    <a href="http://xibios.free.fr/">Axene</a> og andre.
    Faktisk vil fremtidige udgivelser af Debian indeholde
    <a href="http://www.koffice.org/">KOffice</a> en forholdsvis ny kontorpakke
    bestående af <a href="free">fri software</a>.
    
    <p>Til dem der er interesserede i databaser distribueres Debian med to
    populære databaseprogrammer <A HREF="http://www.mysql.com/">mySQL</A> og 
    <A HREF="http://www.postgresql.org/">PostgreSQL</A>. Men hvis din chef 
    tvinger dig til at bruge et kommericelt program, så findes 
    <a href="http://otn.oracle.com/tech/linux/content.html">Oracle</a>,
    <a href="http://www-3.ibm.com/software/data/informix/">Informix</a>,
    <a href="http://www.ibm.com/software/data/db2/linux/">IBM DB2</a>,
    <a href="http://www.sap.com/sapdb/">SAP DB</a> og flere andre til Linux.</DD>
<DT><I>"Linux er svært at sætte op."</I></DT>
    <DD>Bemærk sætte op, ikke installere, da nogle synes at den indledende 
    installering af Debian er nemmere end Windows'. Dog kunne megen hardware 
    (printers for eksempel) gøres nemmere at opsætte. Desuden kunne nogle 
    programmer have et script som leder brugeren gennem opsætningen (i det 
    mindste de meste almindelige opsætninger). Dette er et område der 
    arbejdes på.</DD>
<DT><I>"Ikke al hardware er understøttet."</I></DT>
    <DD>Specielt helt ny, rigtig gammel, eller meget sjælden hardware.
    Også hardware der er afhængig af kompleks "driver"-software som producenten 
    kun leverer til Windows-platformen (softwaremodemer for eksempel). 
    Dog findes der i de fleste tilfælde tilsvarende hardware som virker under 
    GNU/Linux. Noget hardware er ikke understøttet fordi producenten har valgt 
    ikke at gøre hardware-specifikationerne tilgængelige. Dette område arbejdes
    der også på.</DD>
</DL>

<P>Hvis ovenstående ikke har overbevist dig om at du skal bruge Debian, så 
overvej følgende: lave omkostninger (så lidt som et telefonopkald), nem 
installering, og ægte multi-tasking som nemt kan fordoble din produktivitet. 
Har du råd til ikke at prøve?</p>

# <P>Related links:
# http://alexsh.hectic.net/debian.html
