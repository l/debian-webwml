#use wml::debian::template title="Grunde til at vælge Debian"
#use wml::debian::translation-check translation="1.51"
#include "$(ENGLISHDIR)/releases/info"

<p>Tak fordi du overvejer at anvende Debian GNU/Linux på din computer. 
Hvis du ikke er helt overbevist om hvorfor du skal prøve Debian, så overvej 
følgende:</p>

<dl>

<dt><b>Det vedligeholdes af brugerne</b></dt>
    <dd>Hvis det er nødvendigt at rette eller forbedre noget, så gør vi det 
    bare.</dd>

<dt><b>Support uden sidestykke</b></dt>
    <dd>Post sendt til <a href="../MailingLists/">postlisterne</a> bliver ofte 
    besvaret i løbet af et kvarters tid (eller mindre), gratis, og af dem der 
    udviklede systemet. Sammenlign med typisk telefonsupport: timers venten, i
    dyre domme, med telefonrøret i hånden, bare for at få fat på en der ikke 
    kender systemet godt nok til at forstå dit spørgsmål.</dd>

<dt><b>Du vil ikke være alene om at have truffet valget</b></dt>
    <dd>En bred vifte af organisationer og privatpersoner bruger Debian.  Se
    vores side om <a href="../users/">hvem der bruger Debian</a> for 
    beskrivelser af kendte steder, som anvender Debian og har valgt at 
    indsende en kort beskrivelse af hvordan og hvorfor de bruger Debian.</dd>

<dt><b>Det bedste pakkesystem i verden</b></dt>
    <dd>Er du træt af gamle filer fra tidligere versioner af programmer, som 
    bare ligger og fylder op på din harddisk? Eller at installere et program, 
    blot for at finde ud af at det får din computer til at gå ned på grund af 
    konflikter programmerne imellem? Dpkg, Debians robuste pakkesystem, løser 
    disse problemer for dig.</dd>

<dt><b>Nem installering</b></dt>
    <dd>Hvis du har hørt at GNU/Linux er svær at installere, så har du ikke 
    prøvet Debian for nylig. Vi forbedrer konstant installationsproceduren. Du 
    kan installere direkte fra DOS, en cd eller endda over en 
    netværksforbindelse.</dd>

<dt><b>Utrolige mængder programmer</b></dt>
    <dd>Der følger over <a href="../distrib/packages"><packages_in_stable> 
    forskellige programpakker</a> med Debian. Hvert eneste program er 
    <a href="free">frit</a>. Hvis du har proprietære programmer som kører 
    under GNU/Linux, så kan du stadig bruge dem - faktisk har Debian måske 
    allerede et installeringsprogram der automatisk vil installere og sætte alt 
    op for dig.</dd>

<dt><b>Velintegrerede pakker</b></dt>
    <dd>Debian overgår alle andre distributioner med hensyn til hvor godt 
    pakkerne er integreret. Da alle programmer pakkes af en sammenhængende 
    gruppe, kan ikke kun alle pakker findes på det samme sted, men du kan også 
    være sikker på at vi har løst alle problemer med komplicerede 
    afhængigheder. Mens vi mener at deb-formatet har nogle fordele i forhold 
    til rpm-formatet, så er det integrationen mellem pakkerne der gør 
    Debian-systemet mere robust.</dd>

<dt><b>Kildekode</b></dt>
    <dd>Hvis du er programudvikler vil du værdsætte det faktum, at der er 
    hundredevis af udviklingsværktøjer og programmeringssprog, foruden 
    millioner af linier kildekode i det grundlæggende system. Alle programmerne 
    i hovedsystemet lever op til kravene i 
    <a href="../social_contract#guidelines">Debians retningslinier for fri 
    software (DFSG)</a>. Dette betyder at du frit kan bruge denne kode til at 
    lære fra, eller til at indbygge i nye, frie softwareprojekter. Der er også 
    rigeligt med værktøjer og kode som er velegnet til brug i lukkede 
    projekter.</dd>

<dt><b>Nemme opgraderinger</b></dt>
    <dd>Takket være vores pakkesystem er opgradering til en ny version af 
    Debian let som en leg. Kør blot <tt>apt-get update ; apt-get 
    dist-upgrade</tt> og du kan opgradere fra en cd-rom i løbet af nogle 
    minutter, eller sæt APT op til at pege på et af de over 150
    <a href="$(HOME)/mirror/list">filspejlinger</a> af Debians filarkiv og 
    opgradér over nettet.</dd>

<dt><b>Fejlrapporteringssystem</b></dt>
    <dd>Debians <a href="http://bugs.debian.org/">fejlrapporteringssystem</a> 
    er offentligt tilgængeligt. Vi prøver ikke at skjule det faktum at 
    programmer ikke altid fungerer som brugerne ønsker det. Brugere opfordres 
    til at indsende fejlrapporter og får besked når og hvorfor en fejlsag 
    lukkes. Dette system giver Debian mulighed for hurtigt og ærligt at reagere 
    på problemer.</dd>
</dl>

<p>Hvis du ikke allerede er GNU/Linux-bruger, vil du måske også glæde dig over
følgende fordele:</p>

<dl>
<dt><b>Stabilitet</b></dt>
    <dd>I mange tilfælde kører maskiner i over et år uden at blive genstartet. 
    Og når det sker, bliver de kun genstartet på grund af en strømafbrydelse 
    eller hardwareopgradering. Sammenlign det med andre systemer som går ned 
    mange gange i løbet af en dag.</dd>

<dt><b>Hurtigt og ikke hukommelseskrævende</b></dt>
    <dd>Andre styresystemer kan være hurtige på et par områder, men eftersom 
    Debian er baseret på GNU/Linux, er Debian lille og hurtig.  
    Windows-programmer som kører under GNU/Linux ved hjælp af en emulator, 
    kører nogle gange hurtigere end i deres naturlige miljø.</dd>

<dt><b>De fleste hardwaredrivere skrives af GNU/Linux-brugere, ikke producenterne</b></dt>
    <dd>Mens dette kan betyde forsinkelser før ny hardware er understøttet og 
    at der ikke er understøttelse af al hardware, så giver det mulighed for 
    hardwareunderstøttelse længe efter at producenten har stoppet produktionen 
    af produktet eller virksomheden er lukket. Erfaring viser at Open 
    Source-drivere ofte er meget bedre end producenternes egne drivere.</dd>

<dt><b>God systemsikkerhed</b></dt>
    <dd>Windows&nbsp;95 har grundlæggende ingen sikkerhed. NT har vist sig også 
    at have dårlig sikkerhed. Efter års udvikling er GNU/Linux blevet ganske 
    sikker og Debian drager fordel af dette. Desuden er Debian meget hurtig til
    at gøre rettelser af sikkerhedsproblemer tilgængelige (normalt bliver 
    rettede pakker gjort tilgængelige i løbet af få dage). 
    <br>Historien har vist 'sikkerhed gennem utilgængelighed' ikke fungerer. 
    Tilgængeligheden af kildekode tillader at sikkerheden i Debian kan 
    undersøges i fuld offentlighed, hvilket forhindrer at dårlige 
    sikkerhedsmodeller bliver implementeret.</dd>

<dt><b>Sikkerhedsprogrammel</b></dt>
    <dd>Mange ved ikke, at alt hvad der sendes over Internet kan ses på 
    hvilken som helst maskine mellem dig og modtageren. Debian har pakker 
    indeholdende det kendte GPG-(og PGP-)program som sikrer at e-mails kan 
    sendes privat mellem afsender og modtager. Desuden giver 'ssh' mulighed 
    for at oprette sikre forbindelser til andre maskiner hvor 'ssh' er 
    installeret.</dd>
</dl>

<p>Selvfølgelig er Debian ikke perfekt. Der er fire områder som der ofte klages 
over:</p>
<dl>

<dt><i>"<a href="../releases/stable/i386/dselect-beginner">Dselect</a> 
    (overbygningsprogrammet til Debians pakkesystem, dpkg) er svært at 
    lære."</i></dt>
    <dd>Dette arbejdes der på at løse. Debians nye pakkeadministrationsprogram, 
    APT, blev designet som grundstenen i et bedre overbygningsprogram og
    modtager begejstrede anmeldelser. 
    APT indeholder komplet installationsstyring, mulighed for flere 
    installationskilder. Mere attraktive og brugervenlige overbygninger til APT 
    er under udvikling.</dd>

<dt><i>"Der mangler populære kommercielle programmer."</i></dt>
    <dd><p>Visse populære programmer er ganske rigtigt ikke tilgængelige til
    GNU/Linux.  Der er dog erstatninger for de fleste af disse programmer, 
    lavet så de efterligner de bedste funktioner i de proprietære programmer, 
    med den ekstra fordel at de er <a href="free">fri software</a>.</p>

    <p>Mangel på kontorprogrammer som Word eller Excel skulle ikke længere være
    et problem, da Debian indeholder to kontorpakker som består udelukkende af
    <a href="free">fri software</a>, 
    <a href="http://www.openoffice.org/">OpenOffice</a>,
    <a href="http://www.koffice.org/">KOffice</a> og
    <a href="http://www.gnome.org/gnome-office/">GNOME Office</a>.</p>

    <p>Forskellige proprietære kontorpakker er også tilgængelige:
    <a href="http://www.vistasource.com/page.php?id=7">Applixware (Anyware)</a>, 
    <a href="http://www.sun.com/staroffice/">StarOffice</a>, 
    <a href="http://www.hancom.com/">Hancom Office</a>,
    <a href="http://xibios.free.fr/">Axene</a> og andre.</p>
    
    <p>Til dem der er interesserede i databaser, distribueres Debian med to
    populære databaseprogrammer <a href="http://www.mysql.com/">mySQL</a> og 
    <a href="http://www.postgresql.org/">PostgreSQL</a>.
    <a href="http://www.sapdb.org/">SAP DB</a>,
    <a href="http://otn.oracle.com/tech/linux/content.html">Oracle</a>,
    <a href="http://www-3.ibm.com/software/data/informix/">Informix</a>,
    <a href="http://www.ibm.com/software/data/db2/linux/">IBM DB2</a>,
    og flere andre findes også til GNU/Linux.</p>
    
    <p>Et stigende antal proprietære programmer udkommer også til GNU/Linux, 
    efterhånden som virksomheder bliver opmærksomme på GNU/Linux' muligheder og 
    dets overvejende udyrkede marked med en hurtigt voksende brugerskare. (Da 
    GNU/Linux er frit distribuérbar kan salgstal ikke anvendes til estimater 
    over antallet af brugere. De bedste estimater siger at GNU/Linux har fem 
    procent af markedet, dvs. 15 millioner brugere ved begyndelsen af 
    2001.)</p></dd>

<dt><i>"GNU/Linux er svær at sætte op."</i></dt>
    <dd>Bemærk at udsaget gælder opsætning, ikke installering, da nogle synes 
    at den indledende installation af Debian er nemmere end Windows'. Dog kunne 
    megen hardware (printere for eksempel) gøres nemmere at opsætte. Desuden 
    kunne nogle programmer have et skript som leder brugeren gennem opsætningen 
    (i det mindste de meste almindelige opsætninger). Dette er et område der 
    arbejdes på.</dd>

<dt><i>"Ikke al hardware er understøttet."</i></dt>
    <dd>Specielt helt ny, rigtig gammel, eller meget sjælden hardware.
    Også hardware der er afhængig af kompleks "driver"-software som producenten 
    kun leverer til Windows-platformen (softwaremodemer for eksempel). 
    Dog findes der i de fleste tilfælde tilsvarende hardware som virker under 
    GNU/Linux. Noget hardware er ikke understøttet fordi producenten har valgt 
    ikke at gøre hardwarespecifikationerne tilgængelige. Dette område arbejdes
    der også på.</dd>
</dl>

<p>Hvis ovenstående ikke har overbevist dig om, at du skal bruge Debian, så 
overvej følgende: Lave omkostninger (så lidt som prisen på et telefonopkald), 
nem installering og ægte multi-tasking der nemt kan fordoble din produktivitet. 
Har du råd til ikke at prøve?</p>

# <p>Related links:
# http://alexsh.hectic.net/debian.html
