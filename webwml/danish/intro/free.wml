#use wml::debian::template title="Hvad betyder frit?" NOHEADER="yes"
#use wml::debian::translation-check translation="1.21"

<h1>Hvad betyder frit? <tt>eller</tt> Hvad mener I med fri software?</h1>

<p><strong>Bemærk:</strong> I februar 1998 forsøgte en gruppe at erstatte
udtrykket "<a href="http://www.gnu.org/philosophy/free-sw">Free Software</a>" 
("fri software") med udtrykket 
"<a href="http://www.opensource.org/docs/definition.html">Open Source Software</a>"
("åben kildekode-software").  De to begreber refererer stort set til det 
samme.</p>

<p>Mange der ikke er vant til fri software bliver forvirrende fordi ordet 
"fri" ("free") i udtrykket "fri software" ("free software") ikke anvendes på 
den måde de forventer. For dem betyder fri "gratis".
I ordbøgerne er der mange forskellige betydninger af "fri" og oversættelser
af det engelsk ord "free", hvoraf kun et enkelt er "gratis".
Resten refererer til frihed og ingen tvang. Når vi taler om 
<em>fri software</em>, mener vi frihed, ikke omkostningerne.</p>

<p>Software som kun er fri i betydningen at du ikke behøver at betale for 
den, er næppe fri når det kommer til stykket. Måske er det ikke tilladt at 
give den videre, og du er næsten helt sikkert forhindret i at forbedre den. 
Programmer der licenseres uden omkostninger er normalt et våben i en 
markedsføringskampagne for at fremhæve et beslægtet produkt, eller for at 
få de mindre konkurrenter til at gå konkurs. Der er ingen garanti for at 
programmet vil forblive gratis.</p>

<P>Rigtig fri software er altid fri. Programmer der er hvermandseje ("public 
domain") kan anvendes i ikke-frie programmer. Eventuelle forbedringer kommer 
dermed ikke alle til gode. For at forblive fri, skal programmer 
ophavsretsmæssigt beskyttes og licenseres.</p>

<P>For den uindviede er et stykke software enten frit eller ikke-frit. 
Virkelighedens verden er mere kompliceret end som så. For at forstå hvad folk 
mener når de kalder et program for frit, må vi tage en lille afstikker ind i
programlicensernes verden.</p>

<P>Ophavsretslig beskyttelse (copyright) er en måde at beskytte udviklerens 
interesser ved visse former for værker.
I de fleste lande er programmel man udvikler automatisk ophavsretsligt 
beskyttet.
En licens er forfatterens måde at tillade andres brug af sit værk (programmel
i dette tilfælde), på en måde som vedkommende kan acceptere.
Det er op til forfatteren at medlevere en licens der angiver på hvilken måde 
programmet må benyttes.
For en bedre diskussion af ophavsretslig beskyttelse se 
<A HREF="http://www.copyright.gov/">http://www.copyright.gov/</A>.</p>

<P>Naturligvis kræver forskellige omstændigheder forskellige licenser.
Softwarefirmaer søger efter måder at beskytte deres værdier på, hvorfor de kun 
udgiver kompileret kode (som ikke kan læses af mennesker) og laver 
mange restriktioner på brugen af programmellet.
På den anden side kigger forfattere af fri software generelt efter en 
kombination af det følgende:</p>

<ul>
<li>Ingen tilladelse til at anvende deres kode i lukket (ikke-fri) software. 
    Da de udgiver deres kode så alle kan få glæde af den, ønsker de ikke at 
    andre stjæler den. I dette tilfælde er anvendelse af kode en tillidssag: 
    du må bruge den så længe du følger de samme regler.</li>
<li>At beskytte sit forfatterskab til koden. Folk er stolte over deres arbejde 
    og ønsker ikke at andre kommer og fjerne deres navn fra det eller påstår 
    at de skrev det.</li>
<li>Distribution af kildekode. Et af problemerne ved størstedelen af kommerciel
    kode er at du ikke kan rette fejl eller tilpasse den, da kildekoden ikke er 
    tilgængelig. Firmaet kan også beslutte at holde op med at understøtte den 
    hardware du bruger. Mange frie licenser kræver at kildekoden distribueres. 
    Dette beskytter brugerne ved at give dem lov til at tilpasse programmet
    til deres behov. Dette har også konsekvenser som vil blive diskuteret 
    senere.</li>
<li>At kræve at et hvilket som helst værk der inkluderer en del af deres værk 
    (sådanne værker kaldes <em>afledte værker</em>, "derived works", i 
    ophavsretdiskussioner) skal anvende den samme licens.</li>
</ul>

<p>Mange skriver deres egen licens. Dette er ikke altid en god idé, da det at 
skrive en licens som dækker præcis hvad man ønsker, involverer spidsfindige 
problemstillinger. Alt for ofte er formuleringen enten tvetydig eller der 
opstilles modstridende vilkår. At skrive en licens der vil holde i byretten 
er endnu sværere. Heldigvis findes der allerede et antal licenser som 
formentlig dækker hvad du ønsker.</p>

<p>Tre af de mest udbredte licenser er:</p>
<ul>
<li><a href="http://www.gnu.org/copyleft/gpl.html">GNU General Public
License (GPL)</a>. God baggrundsinformation om programlicenser og et
eksemplar af licensen kan findes på 
<a href="http://www.gnu.org/copyleft/copyleft">GNU's websted</A>.
Det er verdens mest udbredte frie licens.</li>

<LI><A HREF="http://www.opensource.org/licenses/artistic-license.php">Artistic License</A>.</li>

<LI><A HREF="$(HOME)/misc/bsd.license">BSD-licens</A>.</li>
</UL>

<!--
Tydeligvis findes der ikke en eneste licens som passer til alles behov. For at 
hjælpe folk med at vælge den licens der er mest velegnet til dem, vil du måske 
tage et kig på vores <a href="license_disc">sammenligning af almindelige fri software-licenser</a>.
-->

<p>Nogle af de kendetegn som disse licenser har til fælles:</p>
<ul>
<li>Du kan installere programmet på så mange maskiner du måtte ønske.</li>
<li>Et ubegrænset antal mennesker må bruge programmet på samme tid.</li>
<li>Du kan tage så mange kopier af programmet som du vil, og give dem til 
    hvem som helst (fri eller åben spredning).</li>
<li>Der er ingen restriktioner på ændringer af programmet (bortset fra at
    beholde visse bemærkninger intakte).</li>
<li>Der er ingen restriktioner på distribution, eller endda salg, af 
    programmet.</li>
</ul>

<p>Dette sidste punkt, som tillader at programmet sælges for penge lader til 
at arbejde imod hele idéen med fri software. Faktisk er det en af dets 
stærke sider. Da licensen tillader fri spredning, kan en person selv 
distribuere programmet videre. Man kan endda prøve at sælge det. I praksis 
koster det egentlig ikke noget at lave elektroniske kopier af programmer. Udbud 
og efterspørgsel vil holde omkostningerne nede. Hvis det er praktisk at 
distribuere et stort program eller en programsamling på det samme medie, 
som for eksempel en cd-rom, så står det forhandleren frit at tage den pris 
vedkommende ønsker. Hvis dækningsbidraget er for højt vil konkurrence få prisen til 
at falde. Som resultat kan man købe en Debian-udgave på flere cd'er til nogle
få kroner.</p>

<p>Mens fri software ikke er helt fri for begrænsninger (kun at gøre noget til 
hvermandseje er dét), giver det brugeren den fleksibilitet vedkommende behøver 
for at få sit arbejde gjort. På samme tid beskytter det forfatterens 
rettigheder. Det er virkelig frihed.</p>

<p>Debian-projektet går stærkt ind for fri software. Da mange forskellige 
licenser anvendes i forbindelse med software, blev der lavet en samling 
retningslinier, 
<a href="../social_contract#guidelines">Debians retningslinier for fri software (DFSG)</A>, 
for at definere hvad fri software er. Kun programmer som overholder 
DFSG-retningslinierne tillades i hoveddistributionen af Debian.</p>
