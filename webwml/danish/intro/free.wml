#use wml::debian::template title="Hvad betyder frit?" NOHEADER="yes"
#use wml::debian::translation-check translation="1.26"

<h1>Hvad betyder frit? <tt>eller</tt> Hvad mener I med fri software?</h1>

<p><strong>Bemærk</strong>:  I februar 1998 forsøgte en gruppe at erstatte 
udtrykket <q><a href="http://www.gnu.org/philosophy/free-sw">Free 
Software</a></q> (<q>fri software</q>) med udtrykket 
<q><a href="http://opensource.org/docs/definition.html">Open Source 
Software</a></q> (<q>åben kildekode-software</q>).  Denne terminologidebat 
afspejler de underliggende filosofiske forskelle, men de praktiske krav, som 
lægges på softwarelicenser, samt diskussionen på resten af denne side, er 
grundlæggende de samme for både fri software og open source-software.</p>

<p>Mange, der ikke er vant til fri software, bliver forvirrende fordi ordet 
<q>fri</q> (<q>free</q>) i udtrykket <q>fri software</q> (<q>free software</q>) 
ikke anvendes på den måde, de forventer.  For dem betyder fri <q>gratis</q>.
I ordbøgerne er der mange forskellige betydninger af <q>fri</q> og oversættelser
af det engelske ord <q>free</q>, hvor af kun et enkelt er <q>gratis</q>.  Resten 
refererer til frihed og ingen tvang.  Når vi taler om <em>fri software</em>, 
mener vi frihed, ikke omkostningerne.</p>

<p>Software, som kun er fri i betydningen, at man ikke behøver at betale for 
den, er næppe fri når det kommer til stykket.  Måske er det ikke tilladt at 
give den videre, og man er næsten helt sikkert forhindret i at forbedre den. 
Programmer der licenseres uden omkostninger er normalt et våben i en 
markedsføringskampagne, for at fremhæve et beslægtet produkt, eller for at få de 
mindre konkurrenter til at gå konkurs.  Der er ingen garanti for at programmet 
vil forblive gratis.</p>

<p>For den uindviede er et stykke software enten frit eller ikke-frit. 
Virkelighedens verden er mere kompliceret end som så.  For at forstå hvad folk 
mener, når de kalder et program for frit, må vi tage en lille afstikker ind i
programlicensernes verden.</p>

<p>Ophavsretslig beskyttelse (copyright) er en måde at beskytte udviklerens 
interesser på, ved visse former for værker.  I de fleste lande er programmel, 
man udvikler, automatisk ophavsretsligt beskyttet.  En licens er forfatterens 
måde at tillade andres brug af ens værk (programmel i dette tilfælde), på en 
måde som vedkommende kan acceptere.  Det er op til forfatteren, at medlevere en 
licens, der angiver på hvilken måde programmet må benyttes.  For en bedre 
diskussion af ophavsretslig beskyttelse, se <a href="http://www.copyright.gov/">\
http://www.copyright.gov/</a>.</p>

<p>Naturligvis kræver forskellige omstændigheder forskellige licenser.
Softwarefirmaer søger efter måder at beskytte deres værdier på, hvorfor de kun 
udgiver kompileret kode (som ikke kan læses af mennesker) og laver mange 
restriktioner på brugen af programmellet.  På den anden side kigger forfattere 
af fri software generelt efter en kombination af det følgende:</p>

<ul>
    <li>
	Ingen tilladelse til at anvende deres kode i lukket (ikke-fri) software. 
	Da de udgiver deres kode så alle kan få glæde af den, ønsker de ikke at 
	andre stjæler den.  I dette tilfælde er anvendelse af kode en 
	tillidssag:  Man må bruge den så længe man følger de samme regler.
    </li>
    <li>
	At beskytte sit forfatterskab til koden.  Folk er stolte over deres 
	arbejde og ønsker ikke at andre kommer og fjerne deres navn fra det 
	eller påstår at de skrev det.
    </li>
    <li>
	Distribution af kildekode.  Et af problemerne ved størstedelen af 
	proprietær software er at man ikke kan rette fejl eller tilpasse den, da 
	kildekoden ikke er tilgængelig.  Firmaet kan også beslutte at holde op 
	med at understøtte den hardware man benytter.  Mange frie licenser 
	kræver at kildekoden distribueres.  Dette beskytter brugerne ved at give 
	dem lov til at tilpasse programmet til deres behov.
    </li>
    <li>
	At kræve at et hvilket som helst værk, der inkluderer en del af deres 
	værk (sådanne værker kaldes <em>afledte værker</em>, eller <q>derived 
	works</q> på engelsk, i ophavsretdiskussioner) skal anvende den samme 
	licens.
    </li>
</ul>

<p>Mange skriver deres egen licens.  Dette er ikke altid en god idé, da det at 
skrive en licens, som dækker præcis hvad man ønsker, involverer spidsfindige 
problemstillinger.  Alt for ofte er formuleringen enten tvetydig eller der 
opstilles modstridende vilkår.  At skrive en licens, der vil holde i byretten 
er endnu sværere.  Heldigvis findes der allerede et antal licenser, som 
formentlig dækker hvad man ønsker.</p>

<p>Tre af de mest udbredte licenser er:</p>

<ul>
    <li>
	<a href="http://www.gnu.org/copyleft/gpl.html">GNU General Public
	License (GPL)</a>.  God baggrundsinformation om programlicenser og et
	eksemplar af licensen kan findes på 
	<a href="http://www.gnu.org/copyleft/copyleft">GNU's websted</a>.
	Det er verdens mest udbredte frie licens.
    </li>
    <li>
	<a href="http://opensource.org/licenses/artistic-license.php">\
	Artistic License</a>.
    </li>
    <li>
	<a href="$(HOME)/misc/bsd.license">BSD-licens</a>.
    </li>
</ul>

#<p>Tydeligvis findes der ikke en eneste licens som passer til alles behov. For 
#at hjælpe folk med at vælge den licens der er mest velegnet til dem, vil du 
#måske tage et kig på vores <a href="license_disc">sammenligning af almindelige 
#fri software-licenser</a>.</p>

<p>Nogle af de kendetegn, som disse licenser har til fælles:</p>

<ul>
    <li>
	Man kan installere programmet på så mange maskiner, man måtte ønske.
    </li>
    <li>
	Et ubegrænset antal mennesker må anvende programmet på samme tid.
    </li>
    <li>
	Man kan tage så mange kopier af programmet, som man vil, og give dem til 
	hvem som helst (fri eller åben spredning).
    </li>
    <li>
	Der er ingen restriktioner på ændringer af programmet (bortset fra at
	beholde visse bemærkninger intakte).
    </li>
    <li>
	Der er ingen restriktioner på distribution, eller endda salg, af 
	programmet.
    </li>
</ul>

<p>Dette sidste punkt, som tillader at programmet sælges for penge, lader til at 
arbejde imod hele idéen med fri software.  Faktisk er det en af dets stærke 
sider.  Da licensen tillader fri spredning, kan en person selv distribuere 
programmet videre.  Man kan endda prøve at sælge det.  I praksis koster det 
egentlig ikke noget at lave elektroniske kopier af programmer.  Udbud og 
efterspørgsel vil holde omkostningerne nede.  Hvis det er praktisk at 
distribuere et stort program eller en programsamling på det samme medie, som for 
eksempel en cd-rom, så står det forhandleren frit at tage den pris vedkommende 
ønsker.  Hvis dækningsbidraget er for højt vil konkurrence få prisen til at 
falde.  Som resultat kan man købe en Debian-udgave på flere cd'er til nogle få 
kroner.</p>

<p>Mens fri software ikke er helt fri for begrænsninger (kun at gøre noget til 
hvermandseje er dét), giver det brugeren den fleksibilitet vedkommende behøver 
for at få sit arbejde gjort.  På samme tid beskytter det forfatterens 
rettigheder.  Det er virkelig frihed.</p>

<p>Debian-projektet går stærkt ind for fri software.  Da mange forskellige 
licenser anvendes i forbindelse med software, blev der lavet en samling 
retningslinier, <a href="../social_contract#guidelines">Debians retningslinier 
for fri software (DFSG)</a>, for at definere hvad fri software er.  Kun 
programmer som overholder DFSG-retningslinierne tillades i hoveddistributionen 
af Debian.</p>
