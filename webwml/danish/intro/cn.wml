#use wml::debian::template title="Debians websted på forskellige sprog" BARETITLE=true
#use wml::debian::translation-check translation="1.40"

<p>Naturligvis bruger alle mennesker i verden ikke det samme sprog. Efterhånden 
som Internet vokser, bliver det mere almindeligt at støde på sider der er 
tilgængelige på flere sprog. Man introducerede derfor en standard, kaldet 
indholdsforhandling ('content negotiation'), der giver en person mulighed for 
at vælge de(t) sprog som vedkommende foretrækker at modtage dokumenter i.
Hvilken version der rent faktisk overføres, forhandler din browser og 
serveren om; din browser sender sine præferencer og serveren beslutter 
ud fra dine præferencer og hvilke versioner der er tilgængelige, hvilken 
version den skal returnere.</p>

<ul>
<li><a href="#fix">Hvad man gør hvis en af Debians websider er på et forkert sprog</a></li>
<li><a href="#cache">Potentielle problemer med proxy-servere</a></li>
<li><a href="#setting">Opsætning af foretrukent sprog i en browser</a></li>
</ul>

<h2><a name="fix">Hvad man gør hvis en af Debians websider er på et forkert sprog</a></h2>

<p>Der er tre årsager til at et dokument modtages i et forkert sprog fra 
Debians websted. Første årsag, og mest almindeligt, er en fejlopsat browser. 
Læs i afsnittet <a href="#setting">opsætning af foretrukent sprog i en browser</a> 
om hvordan dette rettes.</p>

<p>Den anden årsag er en fejlbehæftet eller et fejlopsat mellemlager (cache). 
Dette er et stigende problem da flere og flere Internet-udbydere anser 
mellemlagring for en måde at nedbringe Internet-trafikken på. Læs 
<a href="#cache">potentielle problemer med proxy-servere</a> også selvom du 
mener at du ikke bruger en.</p>

<p>Den tredie årsag er et problem med 
<a href="http://www.debian.org/">www.debian.org</a>.
I de seneste år har kun en håndfuld problemer med modtagelse af et dokument på 
det forkerte sprog skyldtes et problem hos os. Vi foreslåer derfor at du 
undersøger de to første mulige fejlkilder grundigt før du kontakter os.
Finder du ud af at <a href="http://www.debian.org/">http://www.debian.org/</a>
fungerer, men et af webspejlene ikke gør det, så giv os besked og vi vil 
kontakte den ansvarlige for webspejlet.</p>

<p>Efter at have rettet et af problemerne, er det en god idé at 
tømme det lokale mellemlager (både harddisk og hukommelse) i din browser, før 
du prøver at se websider igen. Vi foreslår også at du bruger
<a href="http://packages.debian.org/stable/web/lynx.html">Lynx</a>
til at undersøge et problem. Det er den eneste browser vi har kunnet finde, 
som opfylder HTTP-specifikationerne vedr. indholdsforhandling 100 procent.</p>

<h2>Hvad skal jeg sætte variablen til?</h2>

<P>Da originalsproget på Debians websider er engelsk og alle dokumenter ikke 
er oversat til dit foretrukne sprog, vil det være en god idé at opsætte 
variablen til at acceptere engelsk som et alternativt sprog.
Har du for eksempel dansk som modersmål og bruger Lynx, skal du bruge følgende 
linie i din <kbd>.lynxrc</kbd>-fil</p>

<pre>
preferred_language=da; q=1.0, en; q=0.5
</pre>

<p>Dette fortæller serveren at du ønsker den danske version af dokumentet, hvis 
denne er tilgængelig, og ellers den engelske version.</p>

# -- Recommendation to Danish users about also adding Norwegian and Swedish before English
<p>Eftersom Debians websider også oversættes til norsk og svensk, og de 
dokumenter som oversættes til disse sprog måske ikke oversættes til dansk, kan 
det være en god idé at tilføje norsk og svensk før engelsk i dit sprogvalg. 
Eksempel, i Lynx:</p>

<pre>
preferred_language=da; q=1.0, no; q=0.9, sv; q=0.8, en; q=0.5
</pre>
# --

<p>Noget du bør være forsigtig med er at anvende underkategorier for sprog.
At anvende 'en-GB, da', for eksempel, gør ikke hvad de fleste tror
(hvis de ikke har læst HTTP-specifikationen).
En server der tager imod en forespørgsel om et dokument med sprogvalget sat
til 'en-GB, da', når der både findes 'en'- og 'da'-versioner, vil returnere den 
danske version.
Den vil kun returnere et engelsk dokument i stedet for det danske hvis der 
findes en version af filen med en-GB som sprogindstilling.
Derfor bør du sætte din webbrowser op til at sende 'en-GB, en, da', eller blot 
'en, da'.
Den anden vej virker det dog, en server kan returnere 'en-US' når der bedes 
om 'en'.</p>

<p><strong>Vi anbefaler på det kraftigste at du ikke føjer landevalg til 
et sprogvalg med mindre du har en god grund til det</strong>.
Hvis du tilføjer et sådant, så sørg for også at tilføje sproget uden landet.</p>

<P>For flere oplysninger om at opsætte preferred_language-variablen, se
<a href="http://httpd.apache.org/docs/content-negotiation.html">Apaches
dokumentation angående indholdsforhandling</a>.</p>


<h2><a name="cache">Potentielle problemer med proxy-servere</a></h2>

<p>Proxy-servere er i princippet webservere uden eget indhold. De befinder 
sig midt mellem brugerne og de rigtige webservere. De opsnapper vore 
forespørgsler efter websider og henter siden. Dernæst sender de siden videre
til dig, men gemmer også en lokal kopi i deres mellemlager til senere 
forespørgsler. Dette kan mindske mængden af netværkstrafik radikalt når mange 
brugere henter den samme side.</p>

<p>Som regel er det en udmærket idé, men hvis mellemlageret ikke fungerer 
korrekt kan det give problemer.
Specielt forstår nogle ældre mellemlagre ikke indholdsforhandling. Dette 
resulterer i at de mellemlagrer en side på ét sprog, og returnerer den selvom 
der senere bedes om siden på et andet sprog.
Den eneste løsning på dette problem er at opgradere eller udskifte 
mellemlager-programmet.</p>

<p>Historisk set benyttede folk kun en proxy når de satte deres webbrowser op
til at bruge en. Det er ikke længere tilfældet. Din Internet-udbyder kan 
omdirigere al HTTP-trafik gennem en usynlig proxy. Hvis proxy'en ikke håndterer 
indholdsforhandling korrekt, kan brugerne risikere at modtage sider på det 
forkert sprog. Den eneste måde du kan få rettet det på, er ved at klage til 
din Internet-udbyder for at få dem til at opgradere eller udskifte deres 
programmel.</p>


<h2><a name="setting">Opsætning af det foretrukne sprog i en browser</a></h2>

<p>For at opsætte standardsproget i din browser skal du sætte en variabel 
som bliver fortolket af webserveren. Hvordan dette gøres afhænger af browseren 
du bruger.</p>

<dl compact>

<dt><strong>Mozilla / Netscape 4.x og senere versioner</strong>
<dd>
<pre>
    Edit -&gt; Preferences -&gt; Navigator -&gt; Languages
</pre>
Bemærk: med Netscape 4.0 skal du sørge for at vælge sproget fra 
valgmulighederne. Flere har rapporteret problemer hvis de indtaster sprogvalget 
manuelt.

<dt><strong>Netscape 3.x</strong>
<dd>Tilføj
<pre>
     *httpAcceptLanguage: [sprogvalgsstreng]
</pre>
til Netscapes app-defaults-fil eller <kbd>~/.Xresources</kbd>-filen.

<dt><strong>Internet Explorer 5.x og senere versioner</strong>
<dd>
<pre>
     Tools (or Extras) -&gt; Internet Options -&gt; Languages
</pre>

<dt><strong>Internet Explorer 4.x</strong>
<dd>
<pre>
     View -&gt; Internet Options -&gt; General/Languages
</pre>

<dt><strong>Opera</strong>
<dd>Windows: 
<pre>
  File -&gt; Preferences -&gt; Languages
</pre>
<dd>Linux: 
<pre>
  File -&gt; Preferences -&gt; Document -&gt; Languages
</pre>

<dt><strong>Lynx</strong>
<dd>Du kan enten redigere <kbd>preferred_language</kbd>-variablen i din 
<kbd>.lynxrc</kbd>-fil eller sætte det ved hjælp af 'O'-kommandoen i Lynx.

<dt><strong>W3</strong> (Emacs-baseret webbrowser)
<dd>
<pre>(setq url-mime-language-string  "preferred_language=da; q=1.0, en; q=0.5")</pre>
eller brug custom-pakken (forudsætter URL-version p4.0pre.14):
<pre>Hypermedia -&gt; URL -&gt; Mime -&gt; Mime Language String...</pre>

<dt><strong>iCab</strong>
<dd>
<pre>
     Edit -&gt; Preferences -&gt; Browser -&gt; Fonts,Languages
</pre>

<dt><strong>W3M</strong>
<dd>
<pre>
     Options (o) -&gt; Other Behavior -&gt; Accept-Language
</pre>

</dl>

<p>Hvis du har oplysninger om opsætning af en browser som ikke er nævnt 
herover, så send oplysningerne på engelsk til 
<a href="mailto:debian-www@lists.debian.org">debian-www@lists.debian.org</a>.</p>
