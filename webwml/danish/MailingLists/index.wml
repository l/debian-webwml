#use wml::debian::template title="Postlister"
#use wml::debian::translation-check translation="1.44"
#use wml::debian::toc

<toc-display/>

<toc-add-entry name="intro">Introduktion</toc-add-entry>

<p>Debian GNU/Linux udvikles ved hjælp af et netværk af udviklere over hele
verden. Derfor er e-mail den foretrukne kommunikationsform. Meget af
kommunikationen mellem Debians udviklere og brugere foregår via adskillige
<a href="http://foldoc.org/mailing+list">\
postlister</a>.</p>

<p>Der er mange åbne postlister, dette betyder at alle kan læse alt hvad
der sendes til listerne, og deltage i diskussionerne. Alle opfordres til at
hjælpe til med udviklingen af Debian, og til at sprede budskabet om fri
software. Der er også nogle få lister som kun er åbne for officielle
Debian-udviklere, dette betyder ikke at udviklingen er lukket, men nogle
gange giver det ikke mening at diskutere interne emner med ikke-udviklere.</p>

<p>Alle Debians egne postlister kører på en dedikeret server ved hjælp af det
automatiske postbehandlingsprogram, SmartList. Denne server hedder
<code><a href="http://lists.debian.org/">lists.debian.org</a></code>. Alle 
meddelelser, inklusive tegning og ophævelse af abonnement skal sendes til 
specifikke adresser på denne maskine.</p>

<toc-add-entry name="basics">Grundlæggende anvendelse</toc-add-entry>

<p>Alle Debians postlister har en indsendelsesadresse på formen 
<kbd><var>listenavn</var>@lists.debian.org</kbd>, en adresse til 
kontrolforespørgsler på formen <kbd><var>listenavn</var>-request@lists.debian.org</kbd>,
og en webside på <kbd>http://lists.debian.org/<var>listenavn</var>/</kbd>.</p>

<p>For at sende en e-mail til en liste, sender man den blot til 
indsendelsesadressen.  Ved tegnelse af abonnement på en liste, for at kunne 
læse indkommende e-mails efterhånden som de ankommer, eller for at ophæve et
abonnement, anvendes adressen til kontrolforespørgsler (<a href="#subunsub">\
se nedenfor</a>).</p>
 
<p>Den aktuelle liste over tilgængelige postlister findes på 
<url "http://lists.debian.org/"> og præsenteres sorteret efter emne og
usorteret.</p>

<p>Vi har også nogle <a href="http://lists.debian.org/stats/">\
anvendelsesstatistikker</a> vedrørende postlisterne: For at undgå at blive
oversvømmet med e-mails, kan man kigge på det gennemsnitlige antal mails, før
man tegner abonnement på en liste.</p>

<toc-add-entry name="disclaimer">Forbehold / Beskyttelse af persondata / Juridisk information</toc-add-entry>

<p>Postlisterne er <strong>offentlige fora</strong>.</p>

<p>Alle e-mails der sendes til listerne, distribueres både til listernes
abonnenter og kopieres til det <a href="http://lists.debian.org/">offentlige
arkiv</a>, som folk kan kigge eller <a href="http://lists.debian.org/search.html">\
søge</a> i, uden at være tilmeldt.</p>

<p>Desuden kan du kigge i vores postlister som Usenet-nyhedsgrupper.  Det kan 
gøres ved hjælp af en webgrænseflade som <a href="http://groups.google.com/">\
Google</a> eller <a href="http://gmane.org/">Gmane</a>.</p>

<p>Listerne bliver måske også distribueret andre steder &ndash; bemærk, at du aldrig
skal sende fortroligt eller ulicenseret materiale til listerne.  Deriblandt også
e-mail-adresser og lignende.  Læg særligt mærke til, at spammere, virusser, orme
osv. er kendte for at misbruge e-mail-adresser, der er sendt til vores 
postlister.</p>

<p>Debian vedligeholder postlisterne i god tro og vil tage forhåndsregler for at
stoppe alt misbrug, som vi bliver opmærksomme på, for at kunne holde vores 
tjeneste kørende på et normalt, uafbrudt niveau.  Samtidig kan Debian ikke 
holdes ansvarlig for hvad der sendes til postlisterne eller hvad der kan ske i 
forbindelse med dem.</p>

<p>Se vores <a href="disclaimer">ansvarsfralæggelse</a> for flere 
oplysninger.</p>


<toc-add-entry name="subunsub">Abonnement</toc-add-entry>

<p>Alle kan selv tegne og ophæve abonnement på enhver postliste, forudsat at
den spciefikke liste er <q>åben</q>.</p>

<p>Man kan tegne og ophæve abonnement fra de enkelte lister via deres
respektive websider på <url "http://lists.debian.org/">.</p>

<p>For at tegne eller ophæve abonnement på flere lister på samme tid, kan man
henholdsvis bruge webformularerne til <a href="subscribe">tegning</a> eller 
<a href="unsubscribe">ophævelse</a> af abonnement.  Førstnævnte indeholder også
beskrivelser og tilmeldningsreglerne for hver liste.</p>

<p>Tegning eller ophævelse af abonnement kan også sendes via e-mail til en
speciel kontroladresse, som er lidt anderledes end listeadresserne.
<strong>E-mail til tegning eller ophævelse af abonnement skal IKKE sendes
til postlisternes egne adresser.</strong></p>

<p>For at tegne eller ophævne abonnement på en postliste sendes en e-mail 
til</p>

<p><var>&lt;listenavn&gt;</var>-REQUEST@lists.debian.org</p>

<p>med enten det engelske ord <q>subscribe</q> (tegn abonnement) eller <q>unsubscribe</q>
(ophæv abonnement) som emne på e-mail'en.</p>

<p><strong>Husk venligst "-REQUEST"-delen af adressen.</strong>

<p>Som en del af tilmeldingsproceduren vil liste-programmet sende dig en
e-mail som du skal svare på for at afslutte oprettelsen af abonnementet.
Dette er et sikkerhedstiltag for at forhindre folk i at tilmelde andre
til postlisterne, uden deres tilladelse.</p>

<h3><a name="subglitches">Hyppigt forekommende fejl ved tegnelse/ophævelse af abonnement</a></h3>

<p>Husk at <strong>e-mails med abonnementsophævelser skal sendes fra den 
adresse, som er tilmeldt listen</strong>. Hvis det ikke muligt skal emnet 
på e-mail'en være <code>unsubscribe <var>tilmeldtadresse@tilmeldt.domæne</var>.</code></p>

<p>Hvis du modtager post fra en postliste, men ikke kan finde ud af hvilken 
adresse dit abonnement er tegnet med, kan du ikke på de komplette "headere" i
en modtaget e-mail, der indeholder noget lignende dette:</p>

<pre>
   From bounce-debian-foo=quux=example.com@lists.debian.org  Tue Apr 22 01:38:14 2003
</pre>

<p>Denne oplysning fortæller dig uden tvivl, at den pågældende liste hedder
<code>debian-foo</code> og at den tilmeldte adresse er 
<code>quux@example.com</code>.  I dette (fiktive) eksempel sendes en e-mail til
<kbd>debian-foo-request@lists.debian.org</kbd> med
<kbd>unsubscribe quux@example.com</kbd> i Emne-feltet.</p>

<p>Desværre er det for tiden umuligt at tegne abonnement med et brugernavn, som
svarer til procmails kontrol for e-mails der kommer fra en dæmon. Dette betyder
at brugernavne ikke kan indeholde <q>mail</q>, <q>admin</q>, <q>root</q>, 
<q>master</q> og lignende strenge (se <kbd>procmailrc(5)</kbd> under 
<q>FROM_DAEMON</q>).</p>

<p>En anden kendt begræsning er vores postlisteprogrammel er at de fleste 
afviste e-mails bliver smidt væk uden varsel, så brugeren ikke har nogen 
egentlig forklaring på, hvad der gik galt.  For eksempel er det almindeligt at
folk prøver at tilmelde en adresse, som allerede er tilmeldt.  SmartList 
ignorerer simpelthen sådanne e-mails.</p>

<p>Hvis du er usikker på, om du er tilmeldt en af vores postlister, så send en
e-mail til <email majordomo@lists.debian.org> med 
<kbd>which <var>din.e-mail@adresse</var></kbd> i e-mailens krop.  Flere
oplysninger om denne tjeneste (den såkaldte 
<q><a href="http://www.infodrom.org/projects/majorsmart/">MajorSmart</a></q>) er 
tilgængelig ved at sende en e-mail til den samme adresse, med <kbd>help</kbd> i 
e-mailens krop.</p>


<toc-add-entry name="codeofconduct">Regler</toc-add-entry>

<p>Følg venligst disse regler når du bruger Debians postlister:</p>

<ul>
  <li>Postlisterner er oprettet med det formål at fremme udviklingen og 
      anvendelsen af Debian.  Meddelelser som ikke er konstruktive eller 
      ikke holder sig til emnet, sammen med andre former for misbrug, er
      ikke velkomne.</li>
  <li>Send ikke <em><a href="http://foldoc.org/spam">\
      spam</a></em>; se <a href="#ads">annonceringsreglerne</a> nedenfor.</li>
  <li>Skriv alle dine e-mails på engelsk. Brug kun andre sprog på postlister
      hvor det udtrykkeligt er tilladt (f.eks. fransk på 
      debian-user-french).</li>
  <li>Forvis dig om at du bruger den rigtige liste. Sørg specielt for ikke at
      stille brugerrelaterede spørgsmål på udviklerrelaterede postlister.</li>
  <li>Ombryd dine linier ved 80 tegn eller mindre i almindelige diskussioner.
      Linier som er længere end 80 tegn accepteres i computer-genererede uddata
      (for eksempel <kbd>ls -l</kbd>).</li>
  <li>Send ikke automatiske <q>jeg er ikke på kontoret</q>- eller <q>på ferie</q>-
      meddelelser.</li>
  <li>Send ikke <q>test</q>-meddelelser for at afgøre om dit mailprogram 
      virker.</li>
  <li>Send ikke tilmeldnings- eller afmeldingskommandoer til listens egen
      adresse; brug de respektive <tt>request</tt>-addresser i stedet for.</li>
  <li>Send aldrig dine meddelelser i HTML; brug almindelig tekst i stedet 
      for.</li>
  <li>Undgå store vedhæftede filer.</li>
  <li>Citér ikke private meddelelser sendt af andre listemedlemmer, med mindre 
      det forinden er aftalt.</li>
  <li>Når du svarer på meddelelser på postlister, så undlad at sende kopier 
      (Carbon Copy, CC) til vedkommende hvis meddelelse du besvarer, med mindre 
      der eksplicit er blevet bedt om det.</li>
  <li>Ønsker du at beklage dig til nogen, der har sendt dig en kopi af en mail,
      selv om du ikke har bedt om det, så gør det i en privat mail.</li>      
  <li>Hvis du skriver til en liste som du ikke har tegnet abonnement på, så
      gør altid opmærksom på det i bunden af din meddelelse.</li>
  <li>Lad være med at bruge bandeord; desuden modtages nogle af listerne via 
      amatørradio, hvor det er ulovligt at bande.</li>
  <li>Lad være med at <em><a href="http://foldoc.org/flame">\
      kaste med mudder</a></em> ("flame"); det er uhøfligt.</li>      
  <li>Brug altid almindelig sund fornuft.</li>      
</ul>


<toc-add-entry name="maintenance">Vedligeholdelse af lister</toc-add-entry>

<p>Ønsker du at få oprettet en ny postliste, så læs først
<a href="HOWTO_start_list">HOWTO</a>-dokumentet.</p>

<p>Hvis der er problemer med at tegne eller ophæve abonnement, så forvis dig
om at du har fulgt <a href="#subunsub">den rette procedure</a>, 
<strong>før</strong> du prøver at kontakte os.  Forvis dig om, at du har kigget
på <a href="#subglitches">advarslerne i forbindelse med tegning og ophævelse af
abonnement</a>.</p>

<p>For at kontakte listeadministratoren kan du sende en e-mail <strong>på 
engelsk</strong> til <email "listmaster@lists.debian.org">.
<br />
Alternativt kan du <a href="../Bugs/Reporting">rapportere en fejl</a> i 
pseudo-pakken <a href="http://bugs.debian.org/lists.debian.org">\
lists.debian.org</a>.</p>

<p>Hvis du ikke kan ophævne dit abonnement på en postliste, så vedlæg venligst
alle header-linier fra en e-mail, som du har modtaget fra listen.</p>

<toc-add-entry name="ads">Annonceringsregler i forbindelse med Debians postlister</toc-add-entry>

<p>Masseudsendelse af alle former for uopfordrede e-mails (også kendt som 
<q>spam</q>) til en hvilken som helst af Debians postlister er forbudt.  
Afsendere af sådanne meddelelser risikerer at blive forhindret i at sende til 
listerne og/eller blive meldt til de relevante myndigheder.</p>

<p>Debians listeansvarlige gør deres bedste for at forhindre så mange af disse
e-mails som muligt i at nå frem til postlisterne.  På en typisk dag blokeres
40.000 af sådanne mails.</p>

<p>Mange af de filtreringsregler, vi anvender til at blokere spammere og deres
meddelelser, kommer fra vores abonnenter.  Ønsker du at hjælpe os med at 
reducere mængden af spammails, skal du være meget velkommen til det.  
<br />
For at rapportere spam skal du gøre følgene:</p>

<ul>
    <li>Find en kopi af den pågældende meddelelse i 
	<a href="http://lists.debian.org">listearkivet</a>.</li>
    <li>Find en SpamAssassin-regel eller procmail-udtryk, der fanger denne form
	for spam.  Vær opmærksom på, at reglen vil blive kørt på alle lister,
	og vi ønsker et minimalt antal af falske positive.</li> 
    <li>Send en e-mail til <email "report-listspam@lists.debian.org"> med den
	nøjagtige URL til meddelelsen, og den pågældende filterregel, om
	muligt.</li>
</ul>

<p>Du vil modtage et svar når vi reagerer på din indsendelse.
<br/>
Vær opmærksom på, at vi kun reagerer på rapporterede spammeddelelser/-mønstre,
der er blevet sendt inden for de sidste få timer, fordi der ikke er nogen idé i
at have forældede filtreringsregler.
<br/>
Undlad at sende færdigpakkede regellister, som du har fundet et eller andet 
sted.  De giver sjældent gode resultater på vores lister, fordi listerne 
modtager en ganske unik form for trafik.

<p>Sørg for at e-mails, som du modtager fra en hvilken som helst af Debians 
postlister, ikke bliver sendt gennem et af de automatiske systemer til 
rapportering af spam.  Det kan være ødelæggende for alle brugerne, og vil tvinge
os til at forhindre dig i at modtage trafik fra alle Debians lister, indtil du
kan overbevise os om, at det ikke vil ske igen.</p>
