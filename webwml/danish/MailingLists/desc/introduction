Introduktion til Debians postlister
Udviklingen af Debian sker via distribueret arbejde over hele 
verden.  Derfor er e-mail den foretrukne måde, at diskutere forskellige 
émner på.  En stor del af kommunikationen mellem Debian-udviklere og 
-brugere håndteres via flere postlister.
.
Der er mange postlister, som er åbne for alle, hvilket betyder at alle kan
læse alt, hvad der skrives og deltage i diskussionerne.  Alle er velkomne
til at hjælpe til med udviklingen af Debian og til at udbrede kendskabet 
til fri software.  Der er også nogle få lister, som kun er åbne for
officielle Debian-udviklere; dette skal ikke forstå som værende lukket
udvikling, men nogle gange har det ikke det store formål, at diskutere
interne emner med ikke-udviklere.
.
Alle oprindelige Debian-postlister kører på en særlig server, der anvender
automatisk programmel til behandling af post, kaldet SmartList.  Denne 
server hedder lists.debian.org.  Alle bidrag, samt abonnementstegninger
og -ophævelser, skal sendes til en bestemt adresse på denne maskine.
.
Med mindre andet er angivet, skrives der på engelsk på alle lister.  Nogle
brugerlister er tilgængelige på andre sprog.
