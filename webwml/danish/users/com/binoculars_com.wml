# From: "Lars Jenkins" <lars@thralow.com>

<define-tag pagetitle>Offentlige webservere hos binoculars.com og telescopes.com, USA</define-tag>
<define-tag webpage>http://www.binoculars.com/</define-tag>

#use wml::debian::users
#use wml::debian::translation-check translation="1.1"

<p>
  Siden 2001 har Binoculars.com har opnået en salgsfremgang på et trecifret
  procenttal.  Denne vækst medførte også en kraftig forøgelse af trafikken
  til deres servere.  Desværre blev deres systemer så belastede under
  julehandelssæsonen i 2003, at de næsten gik ned.  Efter juledagene var
  Binoculars.coms højeste prioritet at få fjernet ustabiliteten i deres
  teknologier.  Resultatet var at hele den tekniske stab fokuserede på 
  fremstillingen af en teknologi som de kalder "dynamisk genereret HTML".
</p>
<p>
  Nogle webteknologieksperter anser måske Binoculars.coms nye metode til
  levering af almindelig HTML-tekstfiler som et tilbageskridt.  Men hos 
  Binoculars.com mener man, at fordelene opvejer de underlige blikke folk 
  nogle gange giver dem.  En udbredt holdning er, at den seneste 
  webstedsteknologi kræver, at et websted er fuldstændig dynamisk.  Dynamiske
  websteder sender en database-forespørgsel, når en webside skal hentes, 
  hvilket producerer indholdet.  Binoculars.com opdagede at deres dynamiske
  websted var et problem for deres database, da den nødvendige 
  computerkraft til at håndtere den stigende trafik, var enorm.  Derfor gik
  virksomheden radikalt til værks.
</p>
<p>
  Som det første blev forbindelsen mellem databasen og webserveren afbrudt.
  For det andet skiftede de til open source-teknologi, nærmere bestemt 
  webserveren Apache.  "For at sige det mildt," fortæller Joseph Warner, chef
  for informationsteknologi, "har resultaterne været forbløffende.  Et af
  vores største problemer ved juletid, var at vores mærkevare-SQL-server
  konsekvent gik ned."  Warner fortsætter, "Når SQL-databasen var nede, var
  hele vores websted nede.  Ikke godt for en virksomhed hvis forretning i 
  99 procent af tilfældene føres over Internet."  Det andet problem 
  Binoculars.com havde, var langsom behandling af Active Server Pages til
  websiderne selv.  Data fra Veritest, en organisation bestilt af Microsoft, 
  antydre at statisk HTML kørende på en Apache-webserver kan betjene mere end
  fire gange så mange samtidige brugere, som dynamiske sider kørende på 
  Microsofts IIS.  Med nogle få tilpasninger af Apache, har de oplevet en
  ti-dobbelt forøgelse i evnen til at betjene de besøgende.
</p>
<p>
  Binoculars.com anvender stadig en SQL-database, men kun til opbevaring af 
  data.  Virksomheden anvender kode til at danne websider ud fra disse data.
  HTML-siderne skubbes slutteligt hvert femte minut ud til webserverne.  
  Dette holder serverne ajour, mens belastningen på SQL-databasen fjernes.
</p>
<p>
  Tidligere kunne Binoculars.coms serverpar (en server til websider og en 
  anden til databasen) kun håndtere 20.000 besøgende om dagen.  Nu har en
  enkelt Apache-server opnået spidsbelastninger på over 200.000 besøgende.
  En anden fordel ved virksomhedens teknologiskifte er prisen.  Sidste jul
  var serveromkostningenre 2500 dollar om måneden.  Nu har virksomheden flere
  servere og mulighed for at betjene 90 procent flere besøgende om dagen, og
  regningen er faldet til 1000 dollar om måneden.  Det har gjort det muligt
  for virksomheden at placere servere rundt omkring i USA.  Anvendelsen af 
  flere servere giver redundans og stabilitet.  Hvis en server går ned, 
  leveres websiderne fra et andet sted.
</p>
<p>
  Administrerende direktør Daniel Thralow siger, "Vores gamle system gik ned
  mindst to gange om ugen.  Nu har vi en struktur, der lader til sjældent,
  eller aldrig, at gå ned.  Vi har kørt dette nye system i en måned og 
  antallet af klager fra kunderne over et sløvt eller ikke-fungerende system 
  er faldt til nul.  Vi har også bemærket en forøgelse i antallet af nye
  ordrer.  Dette har været en tid med så positive forandringer, at vi har
  bestilt mad og nogle kasser champagne til alle ansatte, for at fejre det."
</p>
<p>  
  Vi bruger Debian på alle vores offentlige webservere samt et par lokale
  baggrundsservere.  Debian stabilitet er god og pakkehåndtering med apt gør
  livet let.  Med det stærke fællesskab som Debian har opbygget, er hjælp 
  også bare et klik væk.
</p>  
