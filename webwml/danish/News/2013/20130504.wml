# Status: [ready]

<define-tag pagetitle>Debian 7.0 <q>Wheezy</q> udgivet</define-tag>
<define-tag release_date>2013-05-04</define-tag>
#use wml::debian::news
#use wml::debian::translation-check translation="1.2"

<p>Efter mange måneders uafbrudt udvikling, er Debian-projektet stolt over at 
kunne præsentere sin nye stabile version 7.0 (med kodenavnet <q>Wheezy</q>).
<br />
Den nye version af Debian indeholder forskellige interessante funktioner, såsom 
<a href="https://www.debian.org/News/2011/20110726b">multiarch-understøttelse</a>, 
flere <a href="https://www.debian.org/News/2012/20120425">særlige værktøjer til 
udrulning af private skyer</a>, et forbedret installeringsprogram samt et komplet 
sæt multimediecodecs og -frontends, hvilket fjerner behovet for 
tredjepartsarkiver.</p>

<p>Multiarch-understøttelse, et af de primære udgivelsesmål med <q>Wheezy</q>, 
gør det muligt for Debian-brugere at installere pakker fra flere arkitekturer på 
den samme maskine.  Det betyder, at man nu for første gang kan installere både 
32 bit- og 64 bit-software på den samme maskine, og automatisk få løst alle de 
relevante afhængigheder.</p>

<p>Installeringsprocessen er blevet stærkt forbedret:  Debian kun nu installeres 
ved hjælp af software-tale, frem for alt af synshandikappede personer, som ikke 
anvender en Braille-enhed.  Takket være det forenede arbejde, som et enormt antal 
oversættere har stået for, er installeringssystemet tilgængeligt på 73 sprog, og 
flere end et dusin af dem er desuden allerede tilgængelige i form af talesyntse.
<br />
Desuden understøtter Debian for første gang installering og start ved hjælp af 
UEFI på nye 64 bit-pc'er (<code>amd64</code>), om end der ikke er understøttelse 
af <q>Secure Boot</q> endnu.</p>

<p>Denne udgave indeholder utallige opdaterede softwarepakker, blandt andre:</p>

<ul>
<li>Apache 2.2.22 </li>
<li>Asterisk 1.8.13.1 </li>
<li>GIMP 2.8.2 </li>
<li>en opdateret version af GNOME-skrivebordsmiljøet i version 3.4 </li>
<li>GNU Compiler Collection 4.7.2 </li>
<li>Icedove 10 (en varemærkefri udgave af Mozilla Thunderbird)</li>
<li>Iceweasel 10 (en varemærkefri udgave af Mozilla Firefox)</li>
<li>KDE Plasma Workspaces og KDE Applications 4.8.4 </li>
<li>kFreeBSD-kerne 8.3 og 9.0</li>
<li>LibreOffice 3.5.4 </li>
<li>Linux 3.2 </li>
<li>MySQL 5.5.30 </li>
<li>Nagios 3.4.1 </li>
<li>OpenJDK 6b27 og 7u3 </li>
<li>Perl 5.14.2 </li>
<li>PHP 5.4.4 </li>
<li>PostgreSQL 9.1 </li>
<li>Python 2.7.3 og 3.2.3 </li>
<li>Samba 3.6.6 </li>
<li>Tomcat 6.0.35 og 7.0.28 </li>
<li>Xen Hypervisor 4.1.4 </li>
<li>Xfce 4.8-skrivebordsmiljøet</li>
<li>X.Org 7.7 </li>
<li>flere end 36.000 andre softwarepakker, som er klar til brug, opbygget ud fra 
    næsten 17.500 kildekodepakker.</li>
</ul>

<p>Med det brede udvalg af pakker, opfylder Debian endnu en gang sin målsætning 
om at være det universelle styresystem.  Det kan benyttes i mange forskellige 
sammenhænge: fra skrivebordssystemer til netbooks; fra udviklingsservere til 
klyngesystemer; og til database-, web- eller storageservere.  På samme tid 
sikrer ynderligere kvalitetskontrol, så som automatisk installerings- og 
opgraderingstests af alle pakker i Debians arkiv, at <q>Wheezy</q> opfylder de 
store forventninger, som brugerne har til en stabil Debian-udgave.  Den er 
klippestabil og grundigt testet.</p>

<p>Du kan installere Debian på computere spændende fra håndholdte systemer til 
supercomputere, og på næsten alt derimellem.  I alt er ni arkitekturer 
understøttet:  32 bit-pc / Intel IA-32 (<code>i386</code>), 64 bit-pc / Intel 
EM64T / x86-64 (<code>amd64</code>), Motorola/IBM PowerPC (<code>powerpc</code>),
Sun/Oracle SPARC (<code>sparc</code>), MIPS (<code>mips</code> (big-endian) og
<code>mipsel</code> (little-endian)), Intel Itanium (<code>ia64</code>), IBM
S/390 (31-bit <code>s390</code> og 64 bit <code>s390x</code>), og ARM EABI
(<code>armel</code> til ældre hardware og <code>armhf</code> til nyere hardware 
som anvender flydende komma).</p>

<p>Har du lyst til at prøve Debian?
<br />
Hvis du blot ønsker at prøve Debian, uden at skulle installere, kan du anvende 
et særligt image, kendt som et liveimage, tilgængeligt til cd'er, USB-nøgler og 
netboot-opsætninger.  I første omgang stilles disse images kun til rådighed for 
arkitekturene <code>amd64</code> og <code>i386</code>.  Det er også muligt at 
anvende disse liveimages til at installere Debian.  Flere oplysninger er 
tilgængelige på <a href="http://live.debian.net/">Debian Live-hjemmesiden</a>.</p>

<p>Hvis du i stedet ønsker at installere direkte, kan du vælge blandt 
forskellige installeringsmedier, så som Blu-ray, dvd'er, cd'er og USB-nøgler, 
eller fra netværket.  Flere skrivebordsmiljøer &ndash; GNOME, KDE Plasma Desktop 
og Applications, Xfce og LXDE &ndash; kan installeres ved hjælp af cd-images; 
det ønskede kan vælges fra startmenuer på cd'er/dvd'er.  Desuden er cd'er og 
dvd'er med flere arkitekturer tilgængelige, det vil sige at de understøtter 
installering af flere arkitekturer fra en enkelt skive.  Ellers kan du altid 
oprette startbare USB-installeringsmedier (se 
<a href="$(HOME)/releases/wheezy/installmanual">Installeringsvejledningen</a> 
for flere oplysninger).</p>

<p>Installeringsimages kan downloades lige nu via 
<a href="$(HOME)/CD/torrent-cd/">bittorrent</a> (den anbefalede metode),
<a href="$(HOME)/CD/jigdo-cd/#which">jigdo</a> eller 
<a href="$(HOME)/CD/http-ftp/">HTTP</a>; se
<a href="$(HOME)/CD/">Debian på cd'er</a> for flere oplysninger.  Wheezy vil 
også snart blive gjort tilgængelig på fysiske dvd'er, cd-rom'er og Blu-ray fra 
talrige <a href="$(HOME)/CD/vendors">forhandlere</a>.</p>

<p>Er du allerede en glad Debian-bruger, der blot ønsker at opgradere?
<br />
Opgradering til Debian 7.0 fra den tidligere udgave, Debian 6.0 (kodenavn 
<q>Squeeze</q>), håndteres automatisk af pakkehåndteringsværktøjet apt-get i de 
fleste opsætninger.  Som altid kan Debian-systemer opgraderes smertefrit, på 
stedet, uden tvungen nedetid, men det anbefales kraftigt at læse 
<a href="$(HOME)/releases/wheezy/releasenotes">udgivelsesbemærkningerne</a> 
foruden <a href="$(HOME)/releases/wheezy/installmanual">installeringsvejledningen</a> 
for at se efter mulige problemer, og for at få mere detaljeret vejledning i 
installering og opgradering.  Udgivelsesbemærkningerne forbedres yderligere og 
oversættes til flere sprog i ugerne efter udgivelsen.</p>


<h2>Om Debian</h2>

<p>Debian er et frit styresystem, der udvikles af tusindvis af frivillige fra 
hele verden, som samarbejder via internettet.  Debian-projektets hovedstyrker 
er dets fundament af frivillige, dets dedikation til Debians sociale kontrakt 
og fri software, samt dets engagement i at tilbyde det bedst mulige styresystem.  
Debian 7.0 er endnu et vigtigt skridt i den retning.</p>


<h2>Kontaktoplysninger</h2>

<p>Besøg Debians websider på <a href="$(HOME)/">https://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
