<define-tag pagetitle>Debian-fællesskabet fejrer sin 19. fødselsdag</define-tag>

<define-tag release_date>2012-08-16</define-tag>
#use wml::debian::news
#use wml::debian::translation-check translation="1.4"

<p>Debian-fællesskabet er stolt over at kunne fejre sin 19. fødselsdag siden Ian 
Murdocks oprindelige 
<a href="http://groups.google.com/group/comp.os.linux.development/msg/a32d4e2ef3bcdcc6">\
grundlæggelsesannoncering</a>.  Citat fra den  
<a href="https://www.debian.org/doc/manuals/project-history/ch-intro.en.html">\
officielle projekthistorie</a>:  <q>Debian-projektet blev officielt grundlagt af 
Ian Murdock den 16. august 1993.  På det tidspunkt var hele idéen med en 
Linux-"distribution" ny.  Ians idé med Debian var, at det skulle være en 
distribution, der blev lavet i åbenhed, i Linux' og GNU's ånd.</q></p>

<p>Meget et sket i projektet og dets fællesskab i de forgangne nitten år.  Der 
har været elleve udgivelser - senest <a href="$(HOME)/News/2011/20110205a">\
Debian 6.0 <q>Squeeze</q></a> i februar 2011 - samt en stor mængde pakket fri 
software.  Den aktuelle <q>unstable</q>-forgrening består af flere end 37.000 
binære pakker alene til amd64-arkitekturen - over 46 GB fri/libre software!  
Siden sidste års fødselsdag, er der taget nye tilpasningsskridt; 
<a href="https://www.debian.org/ports/">11 officielle tilpasninger</a> er nu 
tilgængelige, hvor Debian/kFreeBSD fortjener særlig omtale på grund af den 
succesrige integration af en ikke-Linux-kerne i projektet.</p>

<p>Debian 7.0, codenamed Wheezy, blev frosset i juli 2012, som følge af regler 
om tidsbaserede frysninger, og i øjeblikket er hovedaktiviteten i hele projektet 
udryddelse af de tilbageværende udgiveleskritiske fejl.  Igen stræber Debian 
efter at holde sine mål om tekniske stortartethed, ansvarlighed og frem for alt 
frihed.</p>

<p>Det er gjort muligt takket være et stærkt fællesskab, som har udviklet sig 
omkring Debian.  Ud over flere end 1.000 Debian Developers og Maintainers fra 
hele verden, er der flere end 12.000 registrerede konti på 
<a href="https://alioth.debian.org/">samarbejdsplatformen Alioth</a>, og heri er 
ikke engang medtaget alle dem, der bidrager med 
<a href="http://i18n.debian.org/">oversættelser</a> eller 
<a href="https://www.debian.org/Bugs/">fejlrapporter</a> (og nogle gange 
rettelser til dem) samt alle de brugere, der hjælper hinanden gennem vores 
<a href="https://www.debian.org/MailingLists/">postlister</a>, 
<a href="http://forums.debian.net/">forummer</a> og 
<a href="https://wiki.debian.org/IRC/">IRC-kanaler</a>.</p>

<p>Projektet vil gerne benytte lejligheden til at takke alle vores brugere og 
bidragydere, og selvfølgelig vores opstrømsudviklere.  Alle er med til at gøre 
Debian til en stor oplevelse og et fantatisk projekt!</p>

<p>Debian-projektet <a href="https://www.debian.org/intro/help">hilser fortsat 
bidrag velkommen</a> i alle forummer, fra alle, og opfordrer folk til at hente,
anvende, ændre og distribuere dets kildekode, i håbet om at det vil være 
nyttigt.</p>


<h2>Kontaktoplysninger</h2>

<p>Besøg Debians websider på <a href="$(HOME)/">https://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
