<define-tag pagetitle>DebConf gør landvindinger i Mellemamerika</define-tag>
<define-tag release_date>2012-07-16</define-tag>
#use wml::debian::news
#use wml::debian::translation-check translation="1.4"

<p>Årets DebConf i Managua bragte Debian til en del verden, som alt for sjældent 
besøges af større fri software-begivenheder; her fik projektet lejlighed til at 
komme i kontakt med nye bidragydere og få nye perspektiver, foruden at fortsætte 
sit hårde arbejde med den næste stabile udgave af Debian.</p>

<p>Omkring 200 personer fra 32 lande deltog i konferencen, og den hjalp mange 
med at tage deres første skridt som bidragydere til Debian, herunder et stort 
antal entusiastiske frivillige fra lande i Mellemamerika.</p>

<p>Der blev holdt 98 foredrag, blandt andre:</p>

<ul>
    <li><a href="http://penta.debconf.org/dc12_schedule/events/925.en.html">\
	EFI boot methodology</a></li>
    <li><a href="http://penta.debconf.org/dc12_schedule/events/867.en.html">\
	XCP, OpenStack, Debian and the Cloud</a></li>
    <li><a href="http://penta.debconf.org/dc12_schedule/events/848.en.html">\
	FreedomBox Update</a></li>
    <li><a href="http://penta.debconf.org/dc12_schedule/events/945.en.html">\
	Beginners Spanish</a></li>
</ul>

<p><q>DebConf12 var en vidunderlig oplevelse og en fantastisk lejlighed for det 
lokale fællessakb, til at knytte tættere bånd til projektet, fællesskabet og 
filosofien bag Debian,</q> sagde Leandro Gómez, fra det lokale DebConf12-hold.  
<q>Årets konference vil helt sikkert give nye bidragydere til Debian-projektet 
fra det mellemamerikanske område.</q></p>

<p>Gaudenz Steinlin fra DebConf-holdet sagde:  <q>Jeg er meget imponeret over 
dette års lokale hold og Debian-organisatorerne, der samarbejdede om at 
producere denne vitale begivenhed i Debians kalender.  Jeg glæder mig til at 
hilse alle velkommen i Schweiz til næste år.</q></p>

<p>DebConf i 2013 finder steder i Le Camp, Vaumarcus, Schweiz, der igen vil være 
en fantastisk mulighed for at bringe udviklingen af Debian videre.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Tusindvis af
frivillige fra hele verden samarbejder om at fremstille og vedligeholde 
Debian-software.  Med oversættelser til 70 sprog, og med understøttelse af et 
enormt antal computertyper, kalder Debian sig det <q>universelle 
styresystem</q>.</p>


<h2>Om DebConf</h2>

<p>DebConf er Debian-projektets udviklerkonference.  Ud over et fuldt program 
med tekniske, sociale og retningslinjeforedrag, gør DebConf det også muligt 
at udviklere, bidragydere og andre interesserede kan mødes personligt og 
arbejde tættere sammen.  Konferencen har fundet sted siden år 2000 i så 
forskellige steder som Skotland, Argentina og Bosien-Hercegovina.  Flere 
oplysninger er tilgængelige på <a href="http://debconf.org/">\
DebConf-webstedet</a>.</p>


<h2>Om DebConf12</h2>

<p>Flere oplysninger om DebConf12 finder man på 
<a href="http://debconf12.debconf.org/">konferencewebstedet</a> eller ved at 
kontakte DebConf Global Press Team på engelsk på &lt;press@debconf.org&gt;.</p>


<h2>Kontaktoplysninger</h2>

<p>Besøg Debians websider på <a href="$(HOME)/">https://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
