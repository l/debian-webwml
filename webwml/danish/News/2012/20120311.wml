<define-tag pagetitle>Første <q>Squeeze</q>-baserede Debian Edu-version udgivet</define-tag>
<define-tag release_date>2012-03-11</define-tag>
#use wml::debian::news
#use wml::debian::translation-check translation="1.3"

<p>Debian Edu-holdet er stolt over at kunne offentliggøre udgivelsen af Debian 
Edu <q>Squeeze</q> 6.0.4+r0!
<br />
Debian Edu (alias <q>Skolelinux</q>) er en Debian Pure Blend specifikt rettet 
mod skoler og uddannelsesinstitutioner, og straks fra installeringen indeholder
den et komplet opsat skolenetværksmiljø.  Den dækker installering via PXE, boot 
via PXE til diskløse maskiner, samt opsætning af en skoleserver, til stationære
arbejdsmaskiner og til arbejdsmaskiner, der kan tages ud af skolens netværk.  
Flere uddannelsesmæssige applikationer så som Celestia, Dr. Geo, GCompris,
GeoGebra, Kalzium, KGeography og Solfege er indeholdt i standardopsætningen af 
skrivebordsmiljøet.</p>

<p>Ud over at indeholde alt, som findes i den fjerde opdatering af Debian 
<q>Squeeze</q> (6.0.4), indeholder denne nye udgave af Debian Edu nogle 
interessante forbedringer, herunder erstatning af LWAT med GOsa² som 
administrativ brugergrænseflade til LDAP; opdateret grafik og nyt Debian Edu- / 
Skolelinux-logo; en ny mulighed for at vælge LXDE som skrivebordsmiljø, ud over
KDE (standard) og GNOME (LXDE og GNOME er kun tilgængelige når der installeres 
vha. cd); hurtigere LTSP-klientboot; forbedret håndtering af udskubbare medier 
på tynde klienter; en ny roaming arbejdsmaskine-profil til bærbare computere; 
komplet Samba NT4-domæneunderstøttelse til Windows XP/Vista/7; med mere.
<br />
Debian Edu-holdet har også arbejdet intensivt på dokumentationen, med 
forbedringer og udvidelser af vejledningen, der nu er helt oversat til tysk,
fransk og italiensk, mens der er delvise oversættelser til dansk, norsk bokmål
og spansk.  Installeringsproceduren er også forbedret, med integrering til den
nye version af debian-installer, der gør det muligt at kopiere ISO-aftryk til
USB-pinde samt ændre partitioneringen af alenestående installeringer, så de 
får en separet /home og ingen /usr.</p>

<p>Forespurgt om 
<a href="http://people.skolelinux.org/pere/blog/Debian_Edu_interview__Nigel_Barker.html">\
fordelene ved Skolelinux/Debian Edu</a>, svarede Nigel Barker: <q>For mig er det
den integrerede opsætning.  Det er ikke kun serveren, arbejdsmaskinen eller 
LTSP'en.  Det er dem alle sammen, og det hele er opsat og klar til brug.  Jeg
læste et eller andet sted i den oprindelige dokumentation, at systemet var 
designet til at blive opsat og administreret af matematik- eller 
videnskabslæreren, der ikke nødvendigvis ved meget om computere, i en lille 
norsk skole.  Det beskiver mig perfekt, hvis man erstatter Norge med 
Japan.</q></p>

<p>Til dem, der ønsker at prøve Debian Edu <q>Squeeze</q>, er den 
<a href="http://maintainer.skolelinux.org/debian-edu-doc/en/debian-edu-squeeze-manual.html#Installation">\
komplette hentnings- og installeringsvejledning</a> tilgængelig, herunder 
detaljeret vejledning i
<a href="http://maintainer.skolelinux.org/debian-edu-doc/en/debian-edu-squeeze-manual.html#GettingStarted">\
<q>Getting Started</q>-kapitlet (kom i gang) i vejledningen</a>, som forklarer 
de første skridt, så som opsætning af et netværk og tilføjelse af brugere.
<br />
Dem, der allerede anvender rc1-3, kan opgradere til den aktuelle version ved at
benytte eksempelvis <q>apt-get upgrade</q> - brugere, der opgraderer fra beta3 
skal sikre sig, at de beholder den eksisterende gosa.conf-fil, når dpkg spørger
om, hvordan den ændrede fil skal behandles under opgraderingen.</p>

<p>sha1summerne hørende til de udgivne ISO-aftryk:</p> 

<pre>
  f4184237f0eb2a509c6729b3f8039b71f5f4394a  debian-edu-6.0.4+r0-CD.iso
  64681588fffa7a20f5d9e67c726f010580e35b9f  debian-edu-6.0.4+r0-DVD.iso
  087d0c69da17b4a98a2966ff752fcfea8e30ec23  debian-edu-6.0.4+r0-source-DVD.iso
</pre>

<p>Har du lyst til at give din skoles computer et længere liv?  Er du træt af 
gummiskosadministration, hvor man løber fra computer til computer for at 
geninstallere styresystemet?  Vil du gerne administrere alle computerne i din 
skole i løbet af blot et par timer hver uge?  Så prøv Debian Edu Squeeze!
<br />
Skolelinux anvendes af i hvert fald 200 skoler over hele verden, primært i 
Tyskland (i 2009 besluttede regionen Rhineland-Palatinate at anvende det på alle
sine skoler) og i Norge.</p>


<h2>Om Debian Edu</h2>

<p><a href="http://www.skolelinux.org/">Skolelinux</a>-projektet blev grundlagt 
i Norge i 2001, med det formål at fremstille en GNU/Linux-distribution til 
skoler og andre undervisningsinstitutioner.  Efter sammenlægning med det franske
Debian Edu-projekt i 2003, blev Skolelinux et 
<a href="https://wiki.debian.org/DebianPureBlends">Debian Pure Blend</a>.
I dag anvendes systemet i flere lande rundt omkring i verden, med de fleste 
installationer i Norge, Spanien, Tyskland og Frankrig.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Tusindvis af
frivillige fra hele verden samarbejder om at fremstille og vedligeholde 
Debian-software.  Med oversættelser til 70 sprog, og med understøttelse af et 
enormt antal computertyper, kalder Debian sig det <q>universelle 
styresystem</q>.</p>


<h2>Kontaktoplysninger</h2>

<p>Besøg Debians websider på <a href="$(HOME)/">http://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
