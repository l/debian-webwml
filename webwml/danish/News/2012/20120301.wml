<define-tag pagetitle>Schweiz bliver vært for Debian Conference 2013</define-tag>
<define-tag release_date>2012-03-01</define-tag>
#use wml::debian::news
#use wml::debian::translation-check translation="1.4"

<p>Den 20. februar 2012 besluttede DebConf-komitteen, at DebConf13, Debians 
udviklerkonference i 2013, vil finde sted ved Neuchâtelsøens bred i Schweiz, 
sandsynligvis i midten af august.  Flere oplysninger findes på
<a href="http://wiki.debconf.org/wiki/DebConf13/Switzerland/Bid">\
organisatorernes wiki</a>.</p>

<p>Under et to timer langt møde mandag aften, vandt det schweiziske bud snævert
over buddet fra Riga i Letland.  Holdene havde forberedt deres bud siden midten
af 2011, hvor de arbejdede på at finde mødesteder og lokale sponsorer i deres 
respektive byer og lande.</p>

<p>Begge bud havde karakter og unik identitet.  På den ene side var Riga-buddet
helt fokuseret på by- og universitetsliv.  På den anden side var Schweiz-buddet
rettet mod at DebConf skulle finde sted i et område, der er kendt for sin 
skønne natur.</p>

<p><q>Vores forslag fokuserer stærkt på fællesskabsaspektet ved DebConf.  
Logi, hackingspace og foredragslokaler vil være på samme sted, men smuk udsigt
over Neuchâtelsøen og til de schweiziske alper.  Vi vil have hele ferielejren 
udelukkende til rådighed for DebConf</q>, sagde Gaudenz Steinlin, medlem of det
schweiziske hold.</p>

<p>DebConf-organisatorerne lykønsker de fremtidige organisatorer af DebConf13,
og takker begge hold for deres arbejde.</p>

<p>Beslutningen om hvor DebConf14 skal finde sted, vil blive truffet om cirka
tolv måneder.  Foreslag skal senest være modtaget den 31. december 2012, for at
kunne blive taget i betragtning.</p>


<h2>Om DebConf</h2>

<p>DebConf er Debian-projektets udviklerkonference.  Ud over et fuldt program 
med tekniske, sociale og retningslinjeforedrag, gør DebConf det også muligt 
at udviklere, bidragydere og andre interesserede kan mødes personligt og 
arbejde tættere sammen.  Konferencen har fundet sted siden år 2000 i så 
forskellige steder som Skotland, Argentina og Bosnien-Hercegovina.  Flere 
oplysninger om DebConf er tilgængelige på <url http://debconf.org/>.</p>

<p>I år begynder DebConf12 den søndag den 8. juli og slutter lørdag den 14. 
juli 2012.  Konferencen finder sted i Managua, Nicaragua.</p>

<p>Forud for DebConf finder DebCamp sted, fra søndag den 1. juli til lørdag den
7. juli 2012.  DebCamp er en mindre, ikke så formel begivenhed, der giver 
mulighed for gruppearbejde på Debian-projekter.</p>

<p>Lørdag den 7. juli 2012 finder DebConf Open Day sted på samme lokation.  Open 
Day er en kort konference rettet mod Debian-brugere og andre, som er 
interesserede i at løre mere om fri software.</p>

<p>Flere oplysninger om DebConf12 finder man på 
<a href="http://debconf12.debconf.org/">konferencewebstedet</a>.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Tusindvis af
frivillige fra hele verden samarbejder om at fremstille og vedligeholde 
Debian-software.  Med oversættelser til 70 sprog, og med understøttelse af et 
enormt antal computertyper, kalder Debian sig det <q>universelle 
styresystem</q>.</p>


<h2>Kontaktoplysninger</h2>

<p>Besøg Debians websider på <a href="$(HOME)/">http://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
