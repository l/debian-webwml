<define-tag pagetitle>VA Linux Systems, O'Reilly og SGI sponserer produkt til detailhandlen</define-tag>
<define-tag release_date>1999-10-12</define-tag>
#use wml::debian::news
#use wml::debian::translation-check translation="1.4"

<h3>Populær ikke-kommerciel Linux-distribution i pakke med cd-rom og bog</h3>

<p>(Atlanta, Georgia, USA)
VA Linux Systems, O'Reilly Associates og SGI, Inc. annoncerede i dag at de tre
virksomheder er gået sammen om at støtte Debian-projektet, ved at sponsere 
introduktionen af Debian GNU/Linux-styresystemet til store detailhandlere.
Overskuddet fra Debian GNU/Linux-salget vil blive doneret til Software in the 
Public Interest, en ikke-kommerciel organisation for Open Source-projekter som
blandt andre Debian.</p>

<p>Debian er lige nu den mest populære &rdquo;ikke-kommercielle&rdquo; version
af styresystemet Linux®, og blev på valgt som favorit på LinuxWorld Conference 
&amp; Expo.  Nøglen til Debians succes er den fortsatte udvikling som foretages
af over 500 udviklere over hele verden, som vedligeholder mere end 2500 fri 
software-pakker.</p>

<p>Indtil i dag har Debian GNU/Linux hovedsagligt været tilgængelig til 
hentning via Internet.  Samarbejdet mellem VA Linux Systems, O'Reilly og SGI er
dermed første gang at Debian GNU/Linux bliver pakket og gjort tilgængelig med
kommerciel dokumentation og ekstra ting som et detailhandelsprodukt.</p>

<p>&rdquo;Samarbejdet bag sponseringen mellem VA, O'Reilly og SGI er en unik
indsats, som giver alle og enhver mulighed for at prøve den ikke-kommercielle
Debian-distribution&rdquo;, sagde Wichert Akkerman, Debians nuværende 
projektleder.  &rdquo;Distributionen er omhyggeligt opbygget af over 500
Debian-udviklere, og vi håber at det giver alle og enhver samme gode oplevelse,
som den giver os.&rdquo;

<p>Pakken med Debian GNU/Linux vil få en introduktionspris på USD 19,95, og 
vil bestå af en cd med over 1440 pakker med Open Source-programmer, sammen med
Bill McCartys bog &rdquo;Learning Debian GNU/Linux&rdquo; fra O'Reilly.  
Desuden vil pakken indeholde en demo-cd-version af Loki Entertainments spil
&rdquo;Myth II: Soulblighter&rdquo;.  I Debians ånd, vil O'Reilly gøre gør
bogen fri tilgængelig under Open Publication-licensen.</p>

<p>Debian-projektets Internet-baserede udviklingsmodel har hjulpet 
distributionen med at opnå en Internet-funktionalitet uden sidestykke.  En af 
de mest populære funktioner i Debian GNU/Linux er &rdquo;apt-get&rdquo;, som
automatiserer frie netværkshentninger af alle programpakkeopdateringer, noget
som gør Debian-cd'en til den sidste cd en bruger nogensinde vil have brug for
til at holde sit Linux-system opdateret.</p>

<p>Debian-pakken, sponseret af VA, O'Reilly og SGI, vil være tilgængelig 
direkte fra valinux.com, og via større detailhandlere og webbutikker. 
Debian.org tilbyder support til distributionen via e-mail, web, og irc.
Desuden sponserer VA Linux Systems en kommerciel supportpakke for nye Debian
GNU/Linux-brugere.</p>

<p>&rdquo;Debian er pt. den mest efterspurgte Linux-distribution blandt VA 
Linux Systems kunder&rdquo;, sagde Brian Biles, vicedirektør for marketing hos
VA Linux Systems.  &rdquo;Vi lykønsker Debian-projektet for dets langvarige,
enestående bidrag til brugere af fri software og Open Source.&rdquo;.</p>

<p>&rdquo;Debian legmeliggører mange af de bedste metoder til Open 
Source-udvikling.  Debians udviklerfællesskab er allerede det største i
Linux-verdenen; alt hvad det har manglet for at blive bedre tilgængelig for nye
brugere er bedre dokumentation, pakning og distribution," sagde Tim O'Reilly,
administrerende direktør for O'Reilly &amp; Associates.  &rdquo;Denne 
distribution vil flytte Debian til første division, ikke blot for kernegruppen
af Linux-brugere, men for alle.&rdquo;</p>

<p>&rdquo;Open Source-udviklingsmodellen har resulteret i flere væsentlige 
bedrifter, blandt andre skabelsen af Debian GNU/Linux&rdquo;, sagde Dave 
McAllister, chef for strategisk teknologi hos SGI.  &rdquo;Sammen med O'Reilly 
og VA Linux Systems, har SGI sikret et større udvalg af kvalitets 
Linux-løsninger.&rdquo;</p>

<h3>Om Debianprojektet</h3>

<p>Debian-projektet består af over 500 udviklere over hele verden, som er 
engagerede i at fremme fri softwares fortræffeligheder.  Debian GNU/Linux er 
resultatet af en frivillig indsats for at skabe et frit, højkvalitets, 
UNIX®-kompatibelt styresystem, komplet med et udvalg af programmer.  For flere
oplysninger om Debian, se <a href="$(HOME)/">\
http://www.debian.org/</a>.</p>


<h3>Om VA Linux Systems</h3>
 
<p>VA Linux Systems, Inc. er en førende leverandør af Linux-baserede løsninger,
integrerede systemer, programmer og tjenesteydelser.  VA Linux Systems brede
tekniske ekspertise indenfor system- og programudvikling, såvel som deres
fokusering på styresystemet Linux og andre Open Source-løsninger, gør det 
muligt for virksomheden at stille Linux-baserede systemer af høj kvalitet til
rådighed, skræddersyede til optimale præstationer, tilgængelighed og 
skalerbarhed.  VA stiller også omfattende service og support til rådighed via
sin stab af Linux-system- og programingeniører.  VA Linux Systems har 
hovedkontor i Sunnyvale i Californien og findes på Internet på adressen 
<a href="http://www.valinux.com/">http://www.valinux.com</a>.</p>


<h3>Om O'Reilly</h3>

<p>O'Reilly &amp; Associates er anerkendt over hele verden for sine afgørende
bøger om Open Source-programmer, Internet, programmering, styresystemerne 
Windows NT® og UNIX®.  O'Reilly fremstiller også prisvindende 
Internet-programmer, tekniske konferencer og nyskabende webbaserede kurser.
Fra deres banebrydende succes &rdquo;The Whole Internet User's Guide &amp; 
Catalog&rdquo; (udnævnt til en af århundredets bøger af New York Public 
Library, New Yorks bibliotek) til GNN (den første Internet-portal og 
kommercielle websted) til WebSite (den første webstedsprogram til 
skrivebordsmaskiner) har O'Reilly været i førergruppen af Internet-udvikling.
Oplysninger om virksomheden findes på <a href="http://www.oreilly.com/">\
http://www.oreilly.com</a>.</p>


<h3>Om SGI</h3>

<p>SGI stiller et bredt udvalg af højtydende maskiner og avancerede grafiske
løsninger til rådighed, hvilket gør det muligt for deres kunder at forstå og
overvinde deres mest krævende computerbehov.  Med sit hovedkontor i Mountain 
View, Californien, og kontorer over hele verden, er virksomheden på Internet 
som <a href="http://www.sgi.com/">www.sgi.com</a>.</p>
