<define-tag pagetitle>Strategisk alliance mellem Corel, KDE og Debian</define-tag>
<define-tag release_date>1999-04-21</define-tag>
#use wml::debian::news
#use wml::debian::translation-check translation="1.3"

<p>En strategisk alliance mellem Corel, KDE og Debian til fremme af en ny
Linux®-distribution.  Corel planlægger at levere en letanvendeligt 
Linux-brugergrænseflade og -styresystem til forbrugere og OEM'er dette 
efterår.</p>

<p>Ottawa, Canada, 21. april 1999 - Corel Corporation (COSSFF på NASDAQ, COS på 
TSE) annoncerede i dag en alliance mellem to af de største udviklergrupper 
indenfor Open Source, til at fremme udviklingen af sine planlagte 
Linux®-distribution, en brugervenlig Linux-installation og grafisk 
brugergrænseflade (GUI) til skrivebordsmaskiner.</p>

<p>Corel og K Desktop Environment-projektet (KDE) vil samarbejde om at forbedre
KDE-GUI'en med henblik på at blive en del af den kommende Corel-udgave af 
Linux, rettet med skrivebordsbrugere.</p>

<p>"Corel har valgt at bruge KDE som vores standard-brugergrænseflade, da vi 
mener at dens udvikling er nået længere end de aktuelle alternativer," sagde
Derk Burney, Corels vice-administrerende direktør. "KDE kan nemt opsættes til
at tilbyde et stærk, Windows-lignende udseende og funktionalitet, som vi anser
for meget vigtigt i vores strategi om at gøre alle aspekter ved at arbejde i et
Linux-miljø kompatibelt med de aktuelle Windows-muligheder."

<p>"Corel vil også give alle sine forbedringer og videreudvikling af Open 
Source-programmer til Open Source-verdenen," sagde Burney.  "Udviklerne i
den verden er Linux' styrke, og med vores nylige arbejde og bidrag til
WINE-projektet, støtter Corel stærkt dette arbejde."

<p>"Vores projekt fortsatte mål med at fremstille et attraktivt, stabilt og
funktionelt skrivebordsmiljø, samt Corels erfaring med at opbygge moderne
grafiske brugergrænseflader, vil give brugeren en endnu bedre oplevelse med 
det prisvindende KDE," sagde Cristian Tibirna, KDE's repræsentant i Canada.
"Vi er alle meget begejstrede over de nye muligheder dette medfører."</p>

<p>Corel vil basere sit Linux-system til skrivebordsbrugere på Debian 
GNU/Linux-distributionen, som allerede er en af de mest udbredte i 
Linux-verdenen, og er kendt for sin stabilitet og sikkerhed.</p>

<p>"Debian er allerede nået langt med Linux på skrivebordet, hvorfor dette er
et naturligt partnerskab," sagde Erich Forler, Corels Linux-produktchef.
"Linux-verdenen har også tilkendegivet at Debians Linux-distribution bygger på
ekstremt 'ren' kode, og deres arbejde med kommentarer i koden og dokumentation
til programmerne, gør udvikling af Open Source mere effektiv og 
organiseret."</p>

<p>"Jeg er glad for at Corel bevæger sig ind i Open Source-verdenen og 
samarbejder med ikke-kommercielle organisationer som Debian og KDE," sagde 
Wichert Akkerman, Debians projektleder.  "Ved at kombinere Debians styrke, 
blandt andet det store antal udviklere, en meget åben udviklingsmodel og et
offentligt fejlrapporteringssystem, med den erfaring Corel har med udvikling af
kontor- og skrivebordsprogrammer, mener jeg at vi vil være i stand til at 
fremstille et enestående system med det bedste fra begge verdener."</p>

<p>Med en nylig strategisk alliance med Cygnus, hvilket ved hjælp af Cygnus' 
GNUPro-program giver Corel mulighed for at overføre sine markedsførende 
produkter til Linux, er Corel godt på vej til at levere sin annoncerede
Linux-distribution dette efterår.  Dette vil være før produktivitetspakken 
WordPerfect® Office 2000 til Linux og grafikprogrammet CorelDraw® 9 til Linux 
udgives i fjerde kvartal henholdsvis begyndelsen af 2000.</p>

<p>Linux styrke og popularitet vokser konstant, hver dag.  International Data 
Corporation (IDC) annoncerede for nylig, at frem til 2003 vil det totale antal
Linux-leverancer vokse hurtigere end det totale antal leverancer af andre
klient- og server-styremiljøer som IDC dækker.  IDC estimerer at kommercielle
Linux-leverancer vil vokse med 25 procent fra 1999 til 2003, sammenlignet med
en 10 procents forøgelse for alle andre klientmiljøer tilsammen, og en 12 
procents forøgelse for alle andre servermiljøer tilsammen.</p>
