# Status: [content-frozen]
# $Id$
# $Rev$

<define-tag pagetitle>Debian-projektet sørger over tabet af Ian Murdock</define-tag>

<define-tag release_date>2016-01-05</define-tag>
#use wml::debian::news
#use wml::debian::translation-check translation="1.1"
<p>Debian-projekt er ked af at kunne offentliggøre, at det har mistet 
grundlæggeren af sit fællesskab og projekt, Ian Murdock.</p>

<p>Debian er kun en del af Ians arv, men måske den han er bedst kendt for.</p>

<p>Ian stiftede tidligt i livet bekendtskab med computere, og hans nysgerrighed 
blev til fortrolighed, som førte til at han i en alder af ni år, aktivt begyndte 
at programmere.  Senere, som ung mand, under et obligatorisk 
programmeringskursus ved Krannert School of Management, blussede fascinationen 
ved computerprogrammering op igen, sammen med en ide om, og muligheden for, at 
gøre noget på en bedre måde.</p>

<p>I august 1993 startede Ian Debian-projektet, og senere samme år fulgte 
udgivelsen af de første versioner af Debian.  På det tidspunkt var det en ny 
tanke, at lave en Linux-<q>distribution</q>.  Inspireret, som han sagde, af 
Linus Torvalds' egen deling af Linux, udgav han Debian med intentionen om at 
distributionen skulle udvikles i åbenhed, i Linux' og GNU's ånd.</p>

<p>Med den enkle gestus, igangsatte Ian en bevægelse inden for softwareverdenen.  
Mange udviklere sluttede sig til ham, for at hjalpe med at opfyldte målet om at 
udvikle bedre software i en bedre verden.</p>

<p>Fra hans 
<a href="https://www.debian.org/doc/manuals/project-history/ap-manifesto.en.html">\
Debian-manifest</a>:

# begin-paragraph copied from
#
#https://www.debian.org/doc/manuals/project-history/ap-manifesto.en.html
#

<q>Debians designproces er åben, for at sikre at systemet er af den højest 
mulige kvalitet, og at det afspejler brugerfællesskabets behov.  Ved at 
involvere andre med et bredt udvalg af færdigheder og baggrunde, er det muligt 
at udvikle Debian på en modulær måde. […]
Involvering af andre sikrer også, at værdifulde forbedringsforslag kan 
indarbejdes i distributionen under dens udvikling; dermed fremstilles en 
distribution baseret på brugernes behov og ønsker, frem for konstruktørens 
behov og ønsker.</q>

# end-paragraph
</p>

<p>Hans skarpe fokus var på at fremstille en distributions- og 
fællesskabskultur, som gjorde tingene rigtigt, uanset om det var etisk eller 
teknisk.</p>

<p>Udgivelser blev distribueret når de var klar, og projeketets standhaftige 
holden fast på softwarefrihed, var, og er stadig, en gylden regel i fri 
software- og open source-verdenen.</p>

<p>
#begin-paragraph copied from
# https://www.debian.org/doc/manuals/project-history/ch-detailed.en.html

Debian 0.01 til Debian 0.90 blev udgivet mellem august og december 1993.  Ian 
Murdock skriver:</p>

<p><q>Debian 0.91 blev udgivet i januar 1994.  Den havde et primitivt 
pakkesystem […].  På det tidspunkt arbejde et par dusin personer på Debian, 
selv om det stadig var mig selv, der samlede det meste af udgivelserne.  0.91 
blev den sidste udgave, der blev til på denne måde.</q></p>

<p><q>Det meste af 1994 blev brugt på organisering af Debian-projektet, så andre 
kunne bidrage mere effektivt, foruden at der blev arbejdet på dpkg […].</q></p>

<p><q>Debian 0.93 Release 5 fandt sted i marts 1995 og var den første "moderne" 
Debian-udgave:  der var nu mange flere udviklere (selv om jeg ikke kan huske 
præcis hvor mange), som hver vedligeholdt deres egne pakker, og dpkg blev 
benyttet til at installere og vedligeholde alle disse pakker, når et 
grundsystem var installeret.</q></p>

<p><q>Debian 0.93 Release 6 fandt sted i november 1995 og var den sidste 
a.out-udgave.  Der var omkring 60 udviklere, som vedligeholdt pakker i 0.93R6. 
Hvis jeg husker ret, viste dselect sig før første gang i 0.93R6.</q></p>

<p>Ian Murdock bemærkede også, at Debian 0.93R6 <q>… altid har været min 
yndlingsudgave af Debian</q>, selv om han også indrømmer at der muligvis kan 
være tale om personlig forudindtagethed, da han i marts 1996 holdt op med at 
arbejde aktivt på projektet.</p>

#end-paragraph

#begin-paragraph
<p>Ian Murdock stod i spidsen for Debian indtil marts 1996, hvor han udnævnte 
Bruce Perens til den næste projektleder.</p>

<p>Målet om at gøre det rigtige, var Ians rettesnor, både i Debian og i de 
efterfølgende år, hvor han altid arbejdede mod den bedst mulige fremtid.</p>

<p>Debian endte med at blive verdens universelle styresystem, som man finder på 
alt fra de mindste embedded-enheder til de største klyngesystemer, og på 
Rumstationen fordi <q>den selvfølgelig kører Debian</q>, som er blevet porteret 
på tværs af adskillige arkitekturer og hardwaretyper.</p>

<p>Ians drøm lever fortsat:  Debian består af et stærkt fællesskab, som har 
fostret udvikling, vækst og mirakler.  Det er stadig utroligt aktivt, med 
tusindvis af udviklere, som arbejder talløse timer på at give verden et
pålideligt og sikkert styresystem.  Debian har været gnisten til interesse, 
nysgerrighed og passion hos dem, der ønsker at lave noget bedre.  Den gang, nu 
og langt ind i fremtiden.</p>

<p>Af hele vores hjerter, takker vi dig Ian.</p>

<p>Over alt på Debians infrastruktur, markerer vores websteder og tjenester, 
vores reflektion og sorg med et mørkt hjemmesidebanner og bånd på vores logoer. 
Debian-fællesskabets tanker går til Ians familie i denne svære stund.</p>

<p>Hans familie har bedt om privatliv, og vi vil meget gerne respektere deres 
ønsker.</p>

<p>Inden for Debian-fællessakbet og inden for Linux-fællesskabet, kan 
kondolencer sendes til <a href="mailto:in-memoriam-ian@debian.org">\
in-memoriam-ian@debian.org</a>, hvor de vil blive opbevaret og arkiveret.</p>

<p>Mailadressen vil være aktiv indtil udgangen af januar 2016.  Debian-projektet 
overbringer dernæst arkivet til familien, og hvis familien ønsker det, vil 
indholdet senere i år blive offentliggjort.</p>


<h2>Om Debian</h2>

<p>Debian-projektet er en organisation af fri software-udviklere som frivilligt
bidrager med tid og kræfter, til at fremstille det helt frie styresystem Debian
GNU/Linux.</p>


<h2>Kontaktoplysninger</h2>

<p>For flere oplysninger, besøg Debians websider på 
<a href="$(HOME)/">https://www.debian.org/</a> eller send e-mail på engelsk til
&lt;press@debian.org&gt;.</p>
