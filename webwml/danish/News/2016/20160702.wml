<define-tag pagetitle>Debian Edu / Skolelinux Jessie — en komplet Linux-løsning til din skole</define-tag>
<define-tag release_date>2016-07-02</define-tag>
#use wml::debian::news
#use wml::debian::translation-check translation="1.2"

<p>Administrerer du et computerlokale eller et helt skolenetværk?  Vil du gerne 
installere servere, arbejdsmaskiner og bærbare computer, som dernæst arbejder 
sammen?  Ønsker du stabiliteten ved Debian med allerede prækonfigurerede 
netværkstjenester?  Ønsker du et webbaseret værktøj til håndtering af systemer 
og flere hundrede eller endnu flere brugerkonti?  Har du spurgt dig selv, om og 
hvordan ældre computere kan anvendes?</p>

<p>Hvis ja, så er Debian Edu noget for dig.  Lærerne selv eller deres tekniske 
support, kan inden for nogle få dage selv udrulle et komplet flerbruger- og 
flermaskine-studiemiljø.  Debian Edu leveres med hundredvis af præinstallerede 
applikationer, men du kan altid tilføje flere pakker fra Debian.</p>

<p>Udviklingsholdet bag Debian Edu er stolt over at kunne annoncere Debian Edu 
8+edu0 <q>Jessie</q>, den seneste udgave af Debian Edu / Skolelinux, udelukkende 
baseret på Debian 8 <q>Jessie</q>, opdatering 8.5.  Opgraderinger fra tidligere 
betaudgaver af Debian Edu Jessie til denne udgivelse, er muligt og man opfordres 
dertil!</p>


<h2>Om Debian Edu og Skolelinux</h2>

<p><a href="http://www.skolelinux.org/">Debian Edu, også kendt som 
Skolelinux</a>, er en Linux-distribution baseret på Debian, som tilbyder et 
køreklart miljø bestående af et fuldstændig opsat skolenetværk.  Straks efter 
installeringen, er en skoleserver som kører alle services, der er nødvendige i 
et skolenetværk, opsat og venter bare på brugere og maskiner bliver tilføjet 
gennem GOsa², en brugervenlig webgrænseflade.  Et netbootmiljø er forberedt, så 
efter den indledende installering af hovedserveren fra cd eller usb-pind, kan 
alle andre maskiner installeres over netværket.  Ældre computere (helt op til ti 
år gamle) kan anvendes som tynde LTSP-klienter eller diskløse arbejdsmaskiner, 
som starter fra netværket uden nogen form for installering.  Debian Edus 
skoleserver leverer en LDAP-database og Kerberos-autentificeringstjenste, 
centraliserede hjemmemapper, en DHCP-server, en webproxy og mange andre 
tjenester.  Skrivebordsmiljøet indeholdere flere end 60 softwarepakker til 
undervisningsformål, og flere er tilgængelige fra Debians arkiv.  Skoler kan 
vælge mellem skrivebordsmiljøerne KDE Plasma, GNOME, LXDE, MATE og Xfce.</p>

<p>Nogle nylige tilbagemeldinger:</p>

<p>Giorgio Pioda, systemadministrator, som anvender Debian Edu ved SPSE
(<a href="http://www.spse.ch/">Scuola per Sportivi d’Élite</a>) i Tenero, 
Schweiz (den italiensktalende del af kantonen Ticino), siger:  <q>Vi har anvendt 
Debian Edu Jessie siden juli 2015, og har siden den første dag været meget 
tilfredse med stabiliteten.</q></p>

<p>Matthias Hierweck, Studienrat (overlærer), ved 
<q>Mildred-Scheel-Berufskolleg</q> i Solingen, Tyskland, rapporterer:  <q>Siden 
september 2015 har en Debian Edu Jessie-combiserver kørt i et computerrum, som 
jeg nyligt har sat op.  34, til en vis grad ældre, stationære og bærbare 
computere, benyttes som diskløse arbejdsmaskiner; de fungerer fint med 
LXDE.</q></p>

<p>Uwe Blahowsky, rektor ved <q>Schule im Pfeifferhof</q> i Graz, Østrig, skrev: 
<q>Siden 2011 har skolens computersystem været administreret via Skolelinux.  I 
februar 2016 skiftede vi (Mario Fetka og jeg) til Debian Edu Jessie.  Systemet 
består af en hovedserver, ti Linux-arbejdsstationer for både lærere og elever, 
samt to Windows 7-computere til skolens administration, og det kører meget 
stabilt.  Eleverne og lærerne trives godt med det; de anvender primært browseren 
Chromium til at webresearch og Libre Office til tekstbehandling.  Opdateringen 
af Libre Office er meget mærbar i det daglige arbejde.  En anden stor lettelse 
for mig som administrator, er webgrænsefladen GOsa² til håndtering af brugere og 
systemer.</q></p>

<h2>Ny funktionalitet i Debian Edu 8+edu0 <q>Jessie</q></h2>

<p>Her følger nogle punkter fra udgivelsesbemærkningerne til Debian Edu / 
Skolelinux 8+edu0, baseret på Debian 8.5 med kodenavnet <q>Jessie</q>.  Den 
komplette liste er en del af vejledningen.</p>

<ul>
    <li>
	Hvis et system er installeret via netværksboot, installeres firmwaren 
	til den tilstedeværende hardware automatisk.
    </li>

    <li>
	MATE 1.8 er nu tilgængelig som et valgfrit skrivebordsmiljø.
    </li>

    <li>
	Desuden er en oversættelse af vejledningen til hollandsk tilgængelige, 
	og den på norsk bokmål er nu komplet.
    </li>
</ul>

<h2>Downloadmuligheder, installeringstrin og vejledning</h2>

<p>En filaftryk (649 MiB) til cd'er og USB-pinde, som understøtter flere 
arkitekturer, beregnet til netværksboot, kan downloades fra disse steder:</p>

<ul>
    <li>
	<url ftp://ftp.skolelinux.org/skolelinux-cd/debian-edu-8+edu0-CD.iso>
    </li>

    <li>
	<url http://ftp.skolelinux.org/skolelinux-cd/debian-edu-8+edu0-CD.iso>
    </li>

    <li>
	<code>rsync -avzP ftp.skolelinux.org::skolelinux-cd/debian-edu-8+edu0-CD.iso</code>
    </li>
</ul>

<p>Filatrykkets SHA1SUM er: b82eea8a47f471a2ead0434279e2d3e2e66eed53</p>

<p>Et alternativt filaftryk (5 GiB) til dvd'er og USB-pinde er også 
tilgængeligt, som indeholder mere software (hvilket sparer yderligere 
downloadtid under installeringer):</p>

<ul>
    <li>
	<url ftp://ftp.skolelinux.org/skolelinux-cd/debian-edu-8+edu0-USB.iso>
    </li>

    <li>
	<url http://ftp.skolelinux.org/skolelinux-cd/debian-edu-8+edu0-USB.iso>
    </li>

    <li>
	<code>rsync -avzP ftp.skolelinux.org::skolelinux-cd/debian-edu-8+edu0-USB.iso</code>
    </li>
</ul>

<p>Filaftrykkets SHA1SUM er: cffac38cca13a7e6be5888c21088fd6b57398f88
</p>

<p>Kildekode er tilgængelig i Debians arkiv, se 
<a href="http://cdimage.debian.org/debian-cd/current/source/">cdimage.debian.org</a> 
for nogle downloadmuligheder.</p>

<p>Bemærk <a href="https://wiki.debian.org/DebianEdu/Status/Jessie">statussiden 
for Debian Edu Jessie</a>.</p>

<p>For installeringsbemærkninger, læs det relaterede 
<a href="https://wiki.debian.org/DebianEdu/Documentation/Jessie/Installation#Installing_Debian_Edu">\
kapitel i Debian Edu-vejledningen.</a></p>

<p>Efter installeringen skal man tage disse 
<a href="https://wiki.debian.org/DebianEdu/Documentation/Jessie/GettingStarted">\
første skridt</a>.</p>

<p>Ved opgradering fra wheezy, læs det relaterede 
<a href="https://wiki.debian.org/DebianEdu/Documentation/Jessie/Upgrades">\
kapitel i Debian Edu-vejledningen.</a></p>

<p>Se <a href="https://wiki.debian.org/DebianEdu/Documentation/Jessie/">\
wikisiderne om Debian Edu</a> for den seneste engelsksprogede udgave af 
vejledningen til Debian Edu <q>Jessie</q>.  Vejledningen er komplet oversat til 
tysk, fransk, italiensk, dansk, hollandsk og norsk bokmål.  Der findes en 
delvist oversat udgave på spansk.  Se
<a href="http://maintainer.skolelinux.org/debian-edu-doc/">installerede, 
oversatte vejledninger på maintainer.skolelinux.org</a>).</p>

<p>Du kan også besøge 
<a href="https://jenkins.debian.net/userContent/debian-edu-doc/">\
jenkins.debian.net</a> for de seneste oversatte udgaver af vejledningen.</p>

<p>Flere oplysninger om Debian 8 <q>Jessie</q> selv, finder man i 
udgivelsesbemærkningerne og installeringshåndbogen; se 
<a href="$(HOME)/">https://www.debian.org/</a>.</p>


<h2>Om Debian</h2>

<p>Debian-projektet er en organisation af fri software-udviklere som frivilligt
bidrager med tid og kræfter, til at fremstille det helt frie styresystem Debian
GNU/Linux.</p>


<h2>Kontaktoplysninger</h2>

<p>For flere oplysninger, besøg Debians websider på 
<a href="$(HOME)/">https://www.debian.org/</a> eller send e-mail på engelsk til
&lt;press@debian.org&gt;.</p>
