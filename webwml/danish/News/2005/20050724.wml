<define-tag pagetitle>Debian Conference blev en succes</define-tag>
<define-tag release_date>2005-07-24</define-tag>
#use wml::debian::news
#use wml::debian::translation-check translation="1.6"

<h3>Den sjette Debian Developers' Conference blev en succes</h3>

<p>Mere end 300 personer deltog i årets Debian Conference, der fandt sted fra
den 9. til 17. juli på Helsinki Tekniske Universitet i Espoo, Finland.  
Konferencen blev støttet af mere end 20 sponsorer, og der var mange foredrag,
workshops, demonstrationen, kodemaratoner og rundbordsdiskussioner om 
forskellige aspekter ved Debian-projektet.</p>

<p>Blandt højdepunkterne var en præsentation af den store udrulning af 80.000
Debian-arbejdsstationer i Extremadura, Spanien, foruden flere foredrag om 
populære distributioner som er baseret på Debian som for eksempel Skolelinux og
Ubuntu.  Præsentationerne blev optaget af Videoholdet og er tilgængelige online
på <url http://dc5video.debian.net/>.</p>

<p>Konferencen slog flere rekorder og blev den største Debian-konference 
nogensinde.  Antallet af sponsorer og værdien af deres deltagelse oversteg
de tidligere Debian-konferencer.  I år gav mere end 20 sponsorer 
Debian-konferncen et budget på omkring 125.000 euro.  Denne generøsitet gjorde
det blandt andet muligt at sørge for overnatning og mad til næsten 200 
deltagere.</p>

<p>Konferencen var en organisatorisk udfordring som krævede et stort hold af
organisatorer og frivillige, der arbejdede døgnet rundt for at koordinere
begivenheden.  Debians projektleder, Branden Robinson, var imponeret over
arbejdet:</p>

<blockquote>
    "Vores konferenceorganisatorers arbejdssomhed og professionalisme er
    fortsat imponerende.  Debian Conference spiller en stadig større rolle for
    os, og hvis vores deltagere er vores hjerteblods succes, så er 
    organisatorerne successens hjerte, der sørger for at alle er hvor de skal
    være."
</blockquote>

<h3>Tak</h3>

<p>Denne Debian Conference blev organiseret i samarbejde med 
Linux-Aktivaattori, Helsinki Tekniske Universitet, og med finansiel støtte fra
HP, Intel, Nokia, Linux Magazine, IBM, SLX-Debian-Labs, NetApp, Movial, 
Hostway, Linspire, VA Linux Systems Japan, O'Reilly, Progeny, Xandros, Damicon, 
Univention, Linux Information Systems AG, COSS, Ubuntu, MySQL, credativ, 
Ropecon, Helsinkis Fysikinstitut og CSC.</p>

<p><a href="http://www.debconf.org/debconf5/">Flere oplysninger</a></p>

<h3>Om Debian</h3>

<p>Debian-projektet er en organisation bestående af mange udviklere som frit 
stiller deres tid og arbejdskraft til rådighed, og samarbejder via Internet.
I deres opgaver indgår vedligeholdelse og opdatering af Debian GNU/Linux, som
er en fri distribution af styresystemet GNU/Linux.  Debians loyalitet over for
fri software, dets almennyttige karaktér, og dets åbne udviklingsmodel gør det
unikt blandt GNU/Linux-distributioner.</p>

<h3>Kontaktoplysninger</h3>

<p>For flere oplysninger kan man kontakte Debians pressehold på engelsk pr.
e-mail på <a href="mailto:press@debian.org">press@debian.org</a> eller besøge
<a href="$(HOME)/">Debians hjemmeside</a>.</p>
