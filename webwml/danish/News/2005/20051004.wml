<define-tag pagetitle>Ændring vedr. Debians sikkerhedsvært</define-tag>
<define-tag release_date>2005-10-04</define-tag>
#use wml::debian::news
#use wml::debian::translation-check translation="1.1"

<p>Debian-projektet har flyttet offentlighedens adgang til security.debian.org, 
til en ny maskine venligst placeret hos Telegraaf Media Groep.  Med denne 
flytning er Debians interne og eksterne sikkerhedsinfrastruktur blevet 
opsplittet, hvilket var et væsentligt krav i forbindelse med fremtidige 
forbedringer af denne service.</p>

<p>Efter udgivelsen af en opdatering af XFree86 (Debians sikkerhedsbulletin 
816) blev det klart at den gamle maskine ikke længere kunne leve op til et 
stort antal brugeres behov.  Den udgående forbindelse på 100 MBit/s var 
fuldstændig opbrugt 70 procent af dagen, og maskinen kunne ikke følge med 
belastningen.</p>

<p>Omstruktureringen af sikkerhedsinfrastrukturen har været diskuteret før
hændelsen i sidste måned, og vil fortsætte indtil den endelige opsætning er på
plads.  Flytningen af den offentlige adgang til en mere ydedygtig maskien er
første skridt mod en mere fleksibel og fejltolerant løsning, som bedre kan 
håndtere spidsbelastet forbrug af båndbredde, end en enkelt maskine kan.</p>

<h2>Om Telegraaf Media Groep</h2>

<p>Telegraaf Media Groep N.V. er en uafhængigt hollandsk medievirksomhed, bedst
kendt for at udgive det største dagblad i Holland: De Telegraaf.</p>

<p>For flere oplysninger se <a href="http://www.telegraaf.nl/">telegraaf.nl</a> 
og <a href="http://tmg.nl/">tmg.nl/</a>.</p>

<h2>Om Debian</h2>

<p>Debian-projektet er en organisation bestående af mange udviklere som frit 
stiller deres tid og arbejdskraft til rådighed, og samarbejder via Internet.
I deres opgaver indgår vedligeholdelse og opdatering af Debian GNU/Linux, som
er en fri distribution af styresystemet GNU/Linux.  Debians loyalitet over for
fri software, dets almennyttige karaktér, og dets åbne udviklingsmodel gør det
unikt blandt GNU/Linux-distributioner.</p>

<h2>Kontaktoplysninger</h2>

<p>For flere oplysninger kan man besøge <a href="$(HOME)/">Debians 
hjemmeside</a> eller kontakte Debians pressehold på engelsk pr. e-mail på 
<a href="mailto:press@debian.org">press@debian.org</a>.</p>
