<define-tag pagetitle>Debian-projektet tilføjer sikkerhedsunderstøttelse til AMD64</define-tag>
<define-tag release_date>2005-08-11</define-tag>
#use wml::debian::news
#use wml::debian::translation-check translation="1.2"

<p>Debian-projektet tilføjer sikkerhedsunderstøttelse til den stabile
amd64-tilpasning.  Denne tilpasning er endnu ikke med i Debians arkiv, men den
vil snart blive føjet til distributionerne unstable og testing, og brugerne
drager allerede fordel af sikkerhedsopdateringer der udsendes via 
security.debian.org.</p>

<p>En særlig bulletin vil snart blive udsendt af sikkerhedsteamet, dækkende 
nyligt opbyggede amd64-pakker vedrørende alle sikkerhedsopdateringer siden
udgivelsen af "sarge".  Disse pakker erstatter allerede eksisterende filer i
mappen proposed-updates i amd64-arkivet.</p>

<p>Da projektet af tekniske årsager har udgivet version 3.1 (kodenavn: "sarge") 
af sin distribution uden amd64-tilpasningen, har folkene bag tilpasningen 
udsendt deres pakker på en anden server, med kun minimale forskelle i forhold
til Debian 3.1-arkivet.  Denne tilpasning vil snart blive føjet til 
distributionerne unstable og testing.</p>

<p>Som et første skridt på vejen mod til tilføje komplet understøttelse af 
amd64-tilpasningen, har ftpmasterne tilføjet denne arkitektur til 
security.debian.org og forbundet en ny builddæmon med arkivet.  Fremtidige
sikkerhedsbulletiner vil derfor opremse tolv arkitekturer vedrørende udgivelsen
"sarge", og brugere af denne tilpasning vil desuden kunne anvende den gængse 
kilde til sikkerhedsopdateringer.</p>


<h2>Fremtidige planer for komplet understøttelse af AMD64</h2>

<p>Flere ting skal løses før amd64-tilpasningen i fuldt omgang kan blive 
optaget.  Først og fremmest skal ftpmaster-tjenesten flyttes til sin endelige
placering, da det tidligere værtstilbud er opsaget, og den pt. har en 
midlertidig placering.  En detaljeret liste over ting der skal gøres, 
følger:</p>

<ol>
<li> Tilføjelse af sikkerhedsunderstøttelse</li>
<li> Flyt ftpmaster til dens endelige placering</li>
<li> Implementér opsplitningen af arkivet</li>
<li> Tilføj amd64-arkitekturen</li>
<li> Genopbyg arkivet hvad angår amd64</li>
<li> Afsluttende med komplet understøttelse af amd64</li>
</ol>


<h2>Ressourcer vedrørende AMD64-tilpasningen</h2>

<ul>
<li><a href="http://security.debian.org/dists/stable/updates/">Sikkerhedsopdatering</a>
<li><a href="http://cdimage.debian.org/cdimage/unofficial/sarge-amd64/">Cd- og dvd-aftryk</a>
<li><a href="http://amd64.debian.net/debian">AMD64-pakker</a>
<li><a href="http://amd64.debian.net/README.mirrors.html">AMD64-spejlingsliste</a>
<li><a href="http://amd64.debian.net/docs/package_changes.txt">Forskellige i forhold til Debian 3.1</a>
</ul>


<h3>Om Debian</h3>

<p>Debian-projektet er en organisation bestående af mange udviklere som frit 
stiller deres tid og arbejdskraft til rådighed, og samarbejder via Internet.
I deres opgaver indgår vedligeholdelse og opdatering af Debian GNU/Linux, som
er en fri distribution af styresystemet GNU/Linux.  Debians loyalitet over for
fri software, dets almennyttige karaktér, og dets åbne udviklingsmodel gør det
unikt blandt GNU/Linux-distributioner.</p>

<h3>Kontaktoplysninger</h3>

<p>For flere oplysninger kan man kontakte Debians pressehold på engelsk pr.
e-mail på <a href="mailto:press@debian.org">press@debian.org</a> eller besøge
<a href="$(HOME)/">Debians hjemmeside</a>.</p>
