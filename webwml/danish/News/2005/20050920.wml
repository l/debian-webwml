<define-tag pagetitle>Opbrugt båndbredde på Debians sikkerhedsværtsmaskine</define-tag>
<define-tag release_date>2005-09-20</define-tag>
#use wml::debian::news
#use wml::debian::translation-check translation="1.2"

<p>Den nyligt udgivne sikkerhedsopdatering af XFree86 i DSA 816 til "sarge" 
og "woody" har medført at værtsmaskinen security.debian.org fik fuldstændig 
opbrugt sin netværksbåndbredde på 100 MBit/s.  På grund af det store antal 
X-pakker, bruttostørrelsen på disse pakker og det store antal brugere der 
var nødt til at installere opdateringen, havde serveren travlt med at sende
opdateringerne hvilket opbrugte hele den udgående båndbredde.</p>

<p>Episoden opstod før en ny sikkerhedsinfrastruktur er kommet på plads, 
hvilket kunne have forhindret problemet.  Vi bedre i øjeblikket vores brugere
om at acceptere forsinkelser i opdateringen indtil det værste er overstået.</p>

<p>I går morges, omkring kl. 11 (CEST, dvs. UTC +0200) blev filerne til 
sikkerhedsopdateringen DSA 816 (XFree86) installeret på den offentligt
tilgængelige sikkerhedsserver.  Resultatet svarerede til et distribueret
lammelsesangreb (denial of service), da tusindevis af brugere i bogstavligste 
forstand prøvede at hente opdateringen.  Siden er værtsmaskinens 
netværksbåndbredde blevet fuldstændig opbrugt.</p>

<p>Uafhængigt af dette problem har det været diskuteret at foretage en 
omstrukturering af sikkerhedsinfrastrukturen, for at kunne tilbyde en mere 
fejltolerant løsning, der også kan håndtere spidsbelastninger på båndbredden 
bedre end én enkelt maskine kan gøre det.</p>
