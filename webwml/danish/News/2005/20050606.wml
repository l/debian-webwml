<define-tag pagetitle>Debian GNU/Linux 3.1 er frigivet</define-tag>
<define-tag release_date>2005-06-06</define-tag>
#use wml::debian::news
#use wml::debian::translation-check translation="1.1"

<p>Debian-projektet kan med glæde præsentere den officielle frigivelse af Debian 
GNU/Linux version 3.1 med kodenavnet "sarge" efter næsten tre års konstant 
udvikling.  Debian GNU/Linux er et frit styresystem, som understøtter i alt 
elleve processorarkitekturer, indeholder skrivebordsmiljøerne KDE, GNOME og 
GNUstep, tilbyder krypteringsprogrammer, er kompatibelt med FHS v2.3 og 
understøtter programmer, der er udviklet til LSB.</p>

<p>Med udviklingen af det nye installationssystem, debian-installer, indeholder 
denne udgivelse en ny, modulært opbygget og sofistikeret installationsrutine 
med integreret opdagelse af udstyr og evne til at gennemføre installationer 
uden opsyn.  Installationen er tilgængelig på omkring tredve sprog, herunder 
dansk, og omfatter bl.a. opsætning af X-serveren for mange grafikkort.</p>

<p>Systemet til at vælge opgavepakker er tænkt om og gjort mere fleksibelt.
Debconf-værktøjet er blevet integreret i de fleste af de pakker, der kræver
at blive konfigureret, hvilket gør dette nemmere og mere brugervenligt. Debian 
GNU/Linux kan installeres fra adskillige installationsmedier, såsom dvd'er, 
cd'er, USB-nøgler, et par disketter eller via netværket.  Det kan hentes via 
nettet nu, og kan snart fås på dvd og cd-rom hos mange
<a href="$(HOME)/CD/vendors/">cd-forhandlere</a>.</p>

<p>Debian GNU/Linux kan køre på næsten alle computersystemer lige fra håndholdte 
computere (PDA'er) til supercomputere.  I alt elleve computerarkitekturer 
understøttes, herunder Motorola 68k (m68k), Sun SPARC (sparc), HP Alpha (alpha), 
Motorola/IBM PowerPC (powerpc), Intel IA-32 (i386) og IA-64 (ia64), HP PA-RISC 
(hppa), MIPS (mips, mipsel), ARM (arm) og IBM S/390 (s390).</p>

<p>Denne udgivelse indeholder adskillige store ajourførte programpakker, såsom 
de tre skrivebordsmiljøer K Desktop Environment 3.3 (KDE), GNOME 2.8 og GNUstep 
samt XFree86 4.3.0, GIMP 2.2.6, Mozilla 1.7.8, Galeon 1.3.20, Mozilla 
Thunderbird 1.0.2, Firefox 1.0.4, PostgreSQL 7.4.7, MySQL 4.0.24 og 4.1.11a,
compilersamlingen GNU 3.3.5 (GCC), Linuxkerneversionerne 2.4.27 og 2.6.8, Apache 
1.3.33 og 2.0.54, Samba 3.0.14, Python 2.3.5 og 2.4.1, Perl 5.8.4 og meget 
mere.</p>

<p>Dette er den første Debianudgivelse, der indeholder OpenOffice.org (1.1.3).
Den har også krypteringsprogrammer integreret i hoveddistributionen.  OpenSSH og 
GNU Privacy Guard er med i standardinstallationen, og webbrowserne, webserverne, 
databaserne og mange andre programmer har indbygget stærk kryptering i denne 
udgivelse.</p>

<p>Debian GNU/Linux 3.1 indeholder underprojekterne Debian-Edu/Skolelinux', 
Debian-Meds og Debian-Accessibilitys arbejde, hvilket forøgede antallet af 
pakker til undervisningsbrug og antallet af pakker til medicinsk brug, foruden 
pakker specifikt designet til handicappede brugere.</p>

<p>Opgraderinger til Debian GNU/Linux 3.1 fra den forrige udgivelse, Debian 
GNU/Linux 3.0 med kodenavnet "woody", håndteres automatisk af 
pakkehåndteringsværktøjet aptitude, og til en vis grad også af 
pakkehåndteringsværktøjet apt-get.  Som altid kan Debian GNU/Linux-systemer
opgraderes smertefrit på stedet, uden nogen tvungen nedetid.  Se 
<a href="$(HOME)/releases/sarge/releasenotes">udgivelsesbemærkningerne</a>
for detaljerede instruktioner i at installere og opgradere Debian GNU/Linux.</p>

<h2>Om Debian</h2>

<p>Debian GNU/Linux er et frit styresystem, der er udviklet af mere end tusinde 
frivillige fra hele verden, der samarbejder via internettet.  Debians dedikation 
til Fri Software, dets non-profit-natur og dets åbne udviklingsmodel, gør det 
unikt blandt GNU/Linux-distributioner.</p>

<p>Debian-projektets hovedstyrker er dets fundament af frivillige, dets 
dedikation til Debians Sociale Kontrakt og engagement i at tilbyde det bedst 
mulige styresystem.  Debian 3.1 er endnu et vigtigt skridt i den retning.</p>

<h2>Kontaktoplysninger</h2>

<p>Besøg Debians websider på <a href="$(HOME)/">http://www.debian.org/</a>
for yderligere oplysninger eller send en mail på engelsk til 
&lt;press@debian.org&gt;.</p>
