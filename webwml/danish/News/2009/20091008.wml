<define-tag pagetitle>Robotbaseret ubåd som kører Debian vinder international konference</define-tag>
<define-tag release_date>2009-10-08</define-tag>
#use wml::debian::news
#use wml::debian::translation-check translation="1.5"

<p>I august slog et hold bestående af 35 bachelorstuderende fra Cornell 
University konkurrenterne ved 
<a href="http://auvsi.org/competitions/water.cfm">12th annual Autonomous 
Underwater Vehicle Competition</a>, sponseret af Association of Unmanned Vehicle 
Systems International og Office of Naval Research.  Konkurrencen finder sted i 
et stor akkustisk testbassin som drives af US Navy SPAWAR Systems Center.  De 
deltagende projekter skal gennem en port, følge en sti, vædre en nedsænket bøje, 
skyde gennem et kvadratisk mål med små torpedoer, kaste markeringer i beholdere 
indeholdende simulerede mål, opsamle et PVC-mål og stige op gennem en ottekantet 
genstand, det hele uden menneskelig indblanding.  
<a href="http://www.cuauv.org">Cornell Autonomous Underwater Vehicle Team 
(CUAUV)</a> indtog førstepladsen ved at gennemføre hele banen under konkurrencen, 
noget der ikke er sket siden MIT vandt i 2002.  Det var Cornells første sejr 
siden 2003.</p>

<p>Cornells fartøj, kaldet <q>Nova</q>, kører en skræddersyet softwarestack oven 
på en enkelt-board-computer som kører Linux og er stærkt afhængig af Debian.
<q>Debian fungerer fantastisk godt for os,</q> sagde Benjamin Seidenberg, CUAUV's
nye softwareholdleder.  <q>Vi bruger det ikke kun i fartøjet, men også på 
computerne i vores laboratorium og på vores servere, og vi anvender det til at 
udvikle vores skræddersyede elektronik.</q>  Seidenberg, der også tager sig af 
holdets it-problemer, sagde at de valgte Debian for tre år siden.  <q>Da jeg 
begyndte på holdet, havde vi computere som kørte Windows XP, Windows Server, 
Debian, Ubuntu, FreeBSD og Gentoo.  Nu bruger vi Debian i ubåden og på serverne;
vores laboratoriums arbejdscomputere har dualboot med Debian og Windows.  Det er 
lettere at administrere, og det er godt at kunne udvikle i det samme miljø, som
ubåden kører under.</q></p>

<p>Holdet anvender også anden open source-software i deres fartøj, så som OpenCV 
til billedbehandling og libdc1394 vil videooptagelse.  Ifølge Arseney Romanenko, 
et andet medlem af softwareholdet, er disse biblioteker essentielle til 
synsbehandling i et embedded miljø; de er hurtige og <q>lette</q>, hvilket giver 
en betydelig strømbesparelse.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Over tretusinde 
frivillige fra hele verden samarbejder om at fremstille og vedligeholde 
Debian-software.  Med oversættelser til over tredive sprog, og med 
understøttelse af et enormt antal computertyper, kalder Debian sig det
<q>universelle styresystem</q>.</p>


<h2>Om CUAUV</h2>

<p>Cornell University Autonomous Underwater Vehicle-holdet er en gruppe af 
omkring 35 bachelorstuderende ved Cornell University, som designer og bygge
autonome undervandsfartøjer til forskningsformål og for at dyste i konkurrencen 
AUVSI Underwater Vehicle.  Flere oplysninger, herunder oplysninger om hvordan 
man sponserer holdet, er tilgængelige på deres websted, 
<a href="http://www.cuauv.org/">www.cuauv.org</a>.</p>


<h2>Kontaktoplysninger</h2>

<p>For flere oplysninger, besøg Debians websider på 
<a href="$(HOME)/">https://www.debian.org/</a> eller send e-mail på engelsk til
&lt;press@debian.org&gt;.</p>

<p>For yderligere oplysninger om CUAUV, besøg CUAUV's webside på 
<a href="http://www.cuauv.org/">http://www.cuauv.org/</a> eller send mail på 
engelsk til &lt;<a href="mailto:benjamin@cuauv.org">benjamin@cuauv.org</a>&gt;.</p>
