<define-tag pagetitle>Debians arkivsigneringsnøgle ændres</define-tag>
<define-tag release_date>2009-05-23</define-tag>
#use wml::debian::news
#use wml::debian::translation-check translation="1.5"

<p>Debian-projektet gør opmærksom på, at den GNU Privacy Guard-nøgle, der 
anvendes til at signere projektets arkivreferencefiler, ændres.  Singaturer
anvendes til at sikre, at de pakker, brugerne installerer, er helt de samme som 
oprindelig blev distribueret af Debian, og ikke er blevet erstattet eller 
modificeret.</p>

<p>Påvirkede distributioner er Debians ustabile gren (kodenavn <q>sid</q>)
foruden testing-grenen (kodenavn <q>squeeze</q>).  Den aktuelle stabile version, 
Debian GNU/Linux 5.0 (kodenavn <q>lenny</q>) og den aktuelle gamle stabile 
version, Debian GNU/Linux 4.0 (kodenavn <q>etch</q>) vil også få deres 
ftpmaster-signaturer opdateret.  De udgivelsesansvarliges signatur forblive 
uændret.

Den pt. anvendte nøgle udløber snart.  Den nye nøgle er allerede blevet 
distribueret gennem pakken debian-archive-keyring.  Brugere af den aktuelle
stabile udgave, Debian GNU/Linux 5.0 (kodenavn <q>lenny</q>) skal ikke foretage 
sig noget på brugersiden, da Debian GNU/Linux 5.0 (kodenavn <q>lenny</q>) blev 
leveret med den nye nøgle.  Brugere af den gamle stabile udgave, Debian 
GNU/Linux 4.0 (kodenavn <q>etch</q>) bør sikre sig, at have opgraderet til den 
seneste punktopdatering, version 4.0r8, der tilføjede en opdateret pakke 
indeholdende den nye nøgle.  Brugere af Debians testing-gren (kodenavn 
<q>squeeze</q>) og Debians ustabile gren (kodenavn <q>sid</q>) bør sikre sig, 
at den seneste version, 2009.01.31, af pakken debian-archive-keyring er 
installeret.</p>

<p>Begyndende med den næste filspejlsopdatering i aften, og i det kommende tre 
uger, vil arkivet være digitalt signeret med både den gamle og den nye nøgle.  
Fra den 13. juni vil kun den nye nøgle blive anvendt.</p>

<p>Til reference, den gamle nøgle er:</p>
<pre>
  pub   1024D/6070D3A1 2006-11-20 [expires: 2009-07-01]
  uid                  Debian Archive Automatic Signing Key (4.0/etch) &lt;ftpmaster@debian.org&gt;
</pre>

<p>Og den nye er:</p>
<pre>
  pub   4096R/55BE302B 2009-01-27 [expires: 2012-12-31]
  uid                  Debian Archive Automatic Signing Key (5.0/lenny) &lt;ftpmaster@debian.org&gt;
</pre>

<p>Nøgleudskiftningen er en almindelig vedligeholdelsesopgave, og den blev 
påbegyndt i januar.  Af sikkerhedsårsager udløber Debians arkivsigneringsnøgler
fast efter tre år.</p>


<h2>Om Debian</h2>

<p>Debian-projektet er en organisation af mange udviklere som frivilligt
bidrager med tid og kræfter, og samarbejder via internettet.  Deres opgaver 
består blandt andre i at vedligeholde og opdatere Debian GNU/Linux, der er en 
fri distribution af styresystemet GNU/Linux.  Debians dedikation til fri 
software, dets non-profit-natur og dets åbne udviklingsmodel, gør det unikt 
blandt GNU/Linux-distributioner.</p>


<h2>Kontaktoplysninger</h2>

<p>For flere oplysninger, besøg Debians websider på 
<a href="$(HOME)/">http://www.debian.org/</a> eller send e-mail på engelsk til
&lt;press@debian.org&gt;.</p>
