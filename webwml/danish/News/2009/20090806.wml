<define-tag pagetitle>2009-udgaven af den årlige Debian-konference afsluttet succesrigt</define-tag>
<define-tag release_date>2009-08-06</define-tag>
#use wml::debian::news
#use wml::debian::translation-check translation="1.6"

<p>Omkring 250 personer fra over 35 lande deltog i årets Debian-konference, 
DebConf9, der fandt sted fra den 24. til 30. juli 2009 i Cáceres, Extremadura, 
Spanien.  Omkring 80 af disse personer deltog også i Debians arbejdslejr, 
DebCamp, der fandt sted før konferencen, fra den 16. til 23. juli.  DebCamp 
anvendes primært af forskellige Debian-hold, som mødes ansigt til ansigt, men 
også af grupper af Debian-bidragydere, der arbejder på ad-hoc-projekter, som 
kræver et tættere samarbejde.</p>

<p>Takket være stærke sponsorater fra HP, Junta de Extremadura, Telefonica, 
Linux Magazine, Google, Collabora, Canonical, Qt, maemo.org, Comparex, Intel, 
Ayuntamiento de Cáceres og andre, var konferencens bespisning, faciliteter, 
overnatning foruden rigeligt med computerkraft frit tilgængeligt til alle der 
tidligt havde tilmeldt sig, og billigt for andre deltagere.  Desuden var det 
muligt at give et bidrag til tilrejsende deltagere fra både inden og uden for 
Europa, så det var muligt for dem at deltage.  Junta de Extremaduras støtte i 
planlægningen og organiseringen af konferencen var medvirkende til at 
begivenheden forløb glat og efterlod et professionelt og gæstfrit indtryk.</p>

<p>Meget lig Debian-projektet selv, bestod konferencens organisatorer 
udelukkende af frivillige.  Kombinationen af deres hårde arbejde og støtte fra 
sponsorerne, hjalp med til at gøre DebConf9 meget produktiv, og opnå flere 
grundlæggende resultater.  Debians projektleder Steve McIntyre konkluderede: 
<q>Det har været en af de mest produktive konferencer, vi nogensinde har 
afholdt.  Vores udviklere og hold nåede temmelig meget i dette korte tidsrum, 
og det vil helt sikkert kunne mærkes på vores kommende udgivelse af 
<q>squeeze</q>.</q></p>

<p>Blandt de mange bemærkelsesværdige foredrag, var udgivelsesholdets 
åbningstale, hvor udgivelsesmål og yderligere planer for Debian GNU/Linux
6.0 <q>squeeze</q> blev præsenteret, foruden den nye tidsafhængige 
udgivelsesnedfrysningspraksis, og projektlederes åbningstale, der medførte 
diskussioner om hvordan man kan motivere projektets udviklere til i 
fremtiden at arbejde yderligere i retning mod Debians motto om at være det 
<q>universelle styresystem</q>.</p>

<p>I alt fandt 130 forskellige sessioner sted under konferencen, spændende fra
formelle foredrag til utallige spontant planlagte møder.  Til de fleste af 
disse sessioner, blev der gjort direkte videostreams tilgængelige over 
internettet.  Det gjorde det muligt for Debian-bidragydere at deltage uden at 
være til sted, og de kunne desuden deltage i diskussioner gennem særlige 
chatkanaler.  Som med optagelserne af tidligere Debian-konferencer, vil 
videoerne blive gjort offentligt tilgængelige på 
<a href="http://debconf9.debconf.org/video">debconf9.debconf.org/video</a>, 
når de er blevet behandlet og redigeret.</p>

<p>Den <a href="http://debconf10.debconf.org">næste Debian-konference</a> 
finder sted i 2010 i New York City, USA.  DebConfs hjemmeside indeholder mange
flere oplysninger om <a href="http://www.debconf.org">DebConf</a>, foruden flere 
<a href="http://www.debconf.org/gallery/debconf9">billeder</a> fra dette års 
konference.</p>

<h2>Om Debian</h2>

<p>Debian GNU/Linux er et frit styresystem til computere.  Over 3000 frivillige 
fra hele verden samarbejder om at fremstille og vedligeholde Debian-software.  
Med oversættelser til 27 sprog, og understøttelse af et stort antal 
computertyper, kalder Debian sig selv for det <q>universelle 
styresystem</q>.</p>

<h2>Om DebConf</h2>

<p>DebConf er Debian-projektets udviklerkonference.  Ud over et komplet program 
med foredrag med teknisk, socialt og retningslinjeindhold, giver DebConf også 
mulighed for at udviklere, bidragydere og andre interesserede kan mødes 
personligt og samarbejde mere tæt.  Konferencen har fundet sted årligt siden 
2000 i så forskellige lande som Canada, Finland og Mexico.</p>

<h2>Kontaktoplysninger</h2>

<p>For flere oplysninger, besøg DebConfs websider på 
<a href="http://www.debconf.org/">http://www.debconf.org/</a> eller send e-mail 
på engelsk til &lt;<a href="mailto:press&#37;&#52;&#48;debconf&#46;org">\
press@debconf.org</a>&gt;.</p>
