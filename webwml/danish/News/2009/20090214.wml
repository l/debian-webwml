<define-tag pagetitle>Debian GNU/Linux 5.0 udgivet</define-tag>
<define-tag release_date>2009-02-14</define-tag>
#use wml::debian::news
#use wml::debian::translation-check translation="1.1"
# Please set the translation-check to the proper English version
# Translation by Kåre Thor Olsen <kaare@nightcall.dk>

<p>Debian-projektet kan med glæde præsentere den officielle udgivelse af Debian 
GNU/Linux version 5.0 (kodenavn <q>lenny</q>) efter 22 måneders konstant 
udvikling.  Debian GNU/Linux er et frit styresystem som understøtter i alt tolv 
processorarkitekturer og inderholder skrivebordsmiljøerne KDE, GNOME, Xfce og 
LXDE.  Det er også kompabitibelt med FHS v2.3 og indeholder programmer udviklet 
til LSB version 3.2.</p>

<p>Debian GNU/Linux kører på forskellige systemer fra palmtops og håndholdte 
computere til supercomputere, og stort set alt derimellem.  Der er totalt tolv
understøttede arkitekturer: Sun SPARC (sparc), HP Alpha (alpha), Motorola/IBM 
PowerPC (powerpc), Intel IA-32 (i386), IA-64 (ia64), HP PA-RISC (hppa), MIPS 
(mips, mipsel), ARM (arm, armel), IBM S/390 (s390) samt AMD64 og Intel EM64T 
(amd64).</p>

<p>Der er understøttelse af Marvells Orion-platform, og enheder baseret på 
Orion-platformen, så som QNAP Turbo Station, HP mv2120 og Buffalo Kurobox Pro 
foruden netbooks, så som Asus Eee PC.  Debian GNU/Linux 5.0 <q>lenny</q> 
indeholder også opbygningsværktøjer til Emdebian, der gør det muligt at opbygge 
Debian-kildekodepakker til flere arkitekturer og skrumpe dem, så de passer til 
indlejrede ARM-systemer.</p>

<p>Debian GNU/Linux 5.0 (<q>lenny</q>) indeholder den nye ARM EABI-tilpasning, 
<q>Armel</q>.  Den nye tilpasning har en mere effektiv anvendelse af både 
moderne og fremtidige ARM-processorer.  Derfor er den gamle ARM-tilpasning (arm) 
nu forældet.</p>

<p>Udgivelsen indeholder talrige opdaterede softwarepakker, så som K Desktop 
Environment 3.5.10 (KDE), en opdateret version af skrivebordsmiljøet GNOME 
2.22.2, skrivebordsmiljøet Xfce 4.4.2, LXDE 0.3.2.1, GNUstep-miljøet 7.3, X.Org 
7.3, OpenOffice.org 2.4.1, GIMP 2.4.7, Iceweasel (en varemærkefri version af 
Mozilla Firefox 3.0.6), Icedove (en varemærkefri version af Mozilla Thunderbird 
2.0.0.19), PostgreSQL 8.3.6, MySQL 5.0.51a, GNU Compiler Collection 
4.3.2, Linux-kernen version 2.6.26, Apache 2.2.9, Samba 3.2.5, Python 2.5.2 og 
2.4.6, Perl 5.10.0, PHP 5.2.6, Asterisk 1.4.21.2, Emacs 22, Inkscape 0.46, 
Nagios 3.06, Xen Hypervisor 3.2.1 (understøttelse af både dom0 og domU), OpenJDK 
6b11 og flere end 23.000 andre softwarepakker, som er klar til brug (opbygget ud 
fra over 12.000 kildekodepakker).</p>

<p>Med integreringen af X.Org 7.3, opsætter X-serveren automatisk sig selv til 
de fleste former for hardware.  Nyligt indførte pakker muliggør fuld 
understøttelse af NTFS-filsystemer samt umiddelbar anvendelse af de fleste 
multimedielagringsenheder.  Understøttelse af filer i Adobe&#174; 
Flash&#174;-format er tilgængelig ved hjælp af plugin'erne swfdec eller Gnash. 
Overordnet er der forbedringer til bærebare computere, så som umiddelbar 
understøttelse af CPU-frekvensskalering.  Til underholdning er der tilføjet 
flere nye spil, blandt andre i genrene puzzle og første persons-skydespil.  En 
bemærkelsesværdig ændring er indførelsen af <q>goplay</q>, en grafisk 
spilbrowser, med filtre, søgning, screenshot og beskrivelse af spil i 
Debian.</p>

<p>Med optagelsen af OpenJDK, en fri version af Suns Java-teknologi, i Debian
GNU/Linux 5.0, er det blevet muligt at levere Java-baserede programmer i Debians
"main"-filarkiv.</p>

<p>Yderligere er der forbedringer i forbindelse med systemsikkerheden, ved at 
installeringssystemet installerer tilgængelige sikkerhedsopdateringer før første
genstart af systemet, færre binære filer med setuid root og færre åbne porte i 
standardinstallationen, samt opbygning af flere sikkerhedskritiske pakker med 
GCC Hardening-funktionalitet.  Forskellige programmer har også fået specifikke 
forbedringer.  PHP opbygges eksempelvis nu med Suhosin-hardening-rettelsen.</p>

<p>Til brugere, der ikke har engelsk som modersmål, understøtter 
pakkehåndteringsystemerne nu oversatte pakkebeskrivelser, som automatisk bliver 
vist, hvis en pakkes beskrivelse af oversat til brugerens valgte sprog.</p>

<p>Debian GNU/Linux kan installeres fra forskellige installationsmedier som for 
eksempel dvd'er, cd'er, USB-nøgler og disketter, eller installeringen kan foregå 
via netværket.  GNOME er standardskrivebordsmiljøet og er placeret på den første 
cd.  Skrivebordsmiljøerne K Desktop Environment (KDE), Xfce eller LXDE kan 
installeres ved hjælp af to alternative cd'er.  Igen tilgængelig i Debian 
GNU/Linux 5.0 er cd'er og dvd'er med understøttelse flere arkitekturer fra en 
enkelt disk, foruden Blu-ray, som gør det muligt at levere et komplet filarkiv 
til en arkitektur på et enkelt installationsmedie.</p>

<p>Ud over de gængse installationsmedier, kan Debian GNU/Linux nu også anvendes 
med det samme, uden forudgående installering.  Disse særlige images, som også er 
kendt som live-images, og er tilgængelige til cd'er, USB-nøgler og til 
forskellige former for netværksopsætninger.  I første omgang findes de kun til 
arkitekturene amd64 og i386.</p>

<p>Installeringprocessen i Debian GNU/Linux 5.0 er forbedret på mange måder: 
blandt mange andre forbedringer er der genindført understøttelse af installering
fra mere end Ã©n cd eller dvd, firmware påkrævet af nogle enheder kan indlæses 
ved hjælp af flytbare medier og installationer med braille-skærme er understøttet.
Installeringsprogrammets startproces har også fået en del opmærksomhed: en 
grafisk menu kan anvendes til at vælge frontends og skrivebordsmiljøer, og til 
at vælge ekspert- eller redningstilstand.  Debians installeringssystem er nu 
oversat til 63 sprog.</p>

<p>Debian GNU/Linux kan hentes lige nu via bittorrent (den anbefalede metode), 
jidgo eller HTTP.  Se <a href="$(HOME)/CD/">Debian GNU/Linux på cd'er</a> for 
flere oplysninger.  Den vil også snart være tilgængeligt på dvd, cd-rom og 
Blu-ray fra talrige <a href="$(HOME)/CD/vendors">forhandlere</a>.</p>

<p>Opgraderinger til Debian GNU/Linux 5.0 fra den forrige udgave, Debian 
GNU/Linux 4.0 (kodenavn <q>etch</q>), håndteres automatisk af 
pakkehåndteringsværktøjet aptitude på de fleste systemer, og til en vis grad 
også af pakkehåndteringsværktøjet apt-get.  Som altid kan Debian 
GNU/Linux-systemer opgraderes smertefrit, på stedet, uden nogen tvungen 
nedetid, men det anbefales kraftigt at man læser 
<a href="http://www.debian.org/releases/lenny/releasenotes">\
udgivelsesbemærkningerne</a> for at se efter eventuelle problemer, og for at få
detaljerede vejledning i at installere og opgradere.  Udgivelsesbemærkningerne 
vil blive yderligere forbedret og oversat til flere sprog i ugerne efter 
udgivelsen.</p>


<h2>Dedikation</h2>

<p>Debian GNU/Linux 5.0 <q>lenny</q> er tilegnet Thiemo Seufer, en 
Debian-udvikler, der døde den 26. december 2008 i en tragisk bilulykke.  Thiemo 
deltog i Debian på mange måder.  Han vedligeholdt flere pakker og var den 
primære ansvarlige for Debians tilpasning til MIPS-arkitekturene.  Han var også 
medlem af vores kernel-hold og medlem af Debian Installer-holdet.  Hans bidrag 
nåede langt uden for Debian-projektet.  Han arbejdede også på MIPS-tilpasningen 
af Linux-kernen, MIPS-emuleringen i qemu, samt alt for mange mindre projekter, 
til at de kan nævnes her.</p>

<p>Thiemos ufortrødne arbejde, brede tekniske viden og evne til at dele dette 
med andre, vil blive savnet.  Hans bidrag vil ikke blive glemt.  Det vil være 
svært at leve op til den høje standard ved Thiemos arbejde.</p>


<h2>Om Debian</h2>

<p>Debian GNU/Linux er et frit styresystem, der udvikles af mere end tusinde 
frivillige fra hele verden, der samarbejder via internettet.  Debians 
dedikation til fri software, dets non-profit-natur og dets åbne 
udviklingsmodel, gør det unikt blandt GNU/Linux-distributioner.</p>

<p>Debian-projektets hovedstyrker er dets fundament af frivillige, dets 
dedikation til Debians sociale kontrakt og dets engagement i at tilbyde det 
bedst mulige styresystem.  Debian 5.0 er endnu et vigtigt skridt i den 
retning.</p>


<h2>Kontaktoplysninger</h2>

<p>Besøg Debians websider på <a href="$(HOME)/">http://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
