<define-tag pagetitle>Debian-projektet søger hardwaredonationer</define-tag>
<define-tag release_date>2009-02-08</define-tag>
#use wml::debian::news
#use wml::debian::translation-check translation="1.2"

<h2>Debian-projektet søger hardwaredonationer</h2>

<p>Debian-projektet søger sponsorer til to nye officielle tjenester: snapshot- 
og dataarkiver.  Begge tjenester består af store mængder data og kræver derfor 
en maskine, der kan håndtere det, med et stort diskarray, der fra begyndelsen 
har 10 TB diskplads og med mulighed for let at tilføje mere.  Interesserede 
sponsorer bedes kontakte hardware-donations@debian.org.</p>

<p>Debian-projektet håber på et uafhængigt storage-array, der kan udvides eller
opgraderes uden at skulle omkonfigurere den tilsluttede serverhardware.  En 
diskhylde-baseret SATA SAN synes at være ideel til formålet.  Vi forestiller os,
at skulle begynde med 10 TB diskplads for at kunne dække kendte arkiver.  12 x 1
TB SATA-diske synes at være et ideelt kompromis mellem pris og kapacitet.</p>

<p>Snapshot-arkivet er en wayback-maskine, der gør det muligt at tilgå gamle 
pakker baseret på datoer og versionsnumre.  Det vil bestå af alle nuværende og 
fremtidige pakker, som er i Debians arkiv.  Med omkring 3-4 GB nye pakker hver 
dag, skal tjenesten bruge en stor lagringskapacitet for at kunne følge med.  Den
aktuelle implementation bruger allerede 4 TB og er en værdifuld tjeneste for 
fællesskabet.</p>

<p>Muligheden for at installere pakker og se kildekode fra enhver given dato i 
fortiden, er meget nyttig for udviklere, der prøver at rette regressioner.  
Brugere har ofte behov for en ældre version af et program, for at kunne få et 
bestemt program til at køre.</p>

<p>Dataarkivet vil indeholde kæmpestore pakker, der ikke kan distribueres gennem 
de gængse arkiver på grund af deres enorme størrelse.  Antallet af frie, store 
datapakker, så som medicinske og statistiske datasæt, foruden spildata, er 
stigende og vi ønsker en ny tjeneste, for at kunne gøre dem tilgængelige for 
Debian-brugere.</p>

<p>Vi planlægger redundant udrulning på to adskilte geografiske steder, hvortil 
Debian-projektet også søger sponsorer.  Hosting i USA er ikke mulig af juridiske
årsager, da snapshot-arkivet også vil indeholde ældre udgivelser, heriblandt 
træet non-US, der indeholder pakker, som ikke må distribueres fra USA.  Vi 
forestiller os at kunne køre begge tjenester på den samme hardware, forudsat at 
der er tilstrækkelige ressourcer til rådighed.</p>

<p>Hardwarekravene til disse tjenester kan ikke opfyldes af nogen tilgængelige 
maskiner i Debian-projektet.  De nye maskiner bør bestå af mindst to nyere CPU'er
og 32 GB RAM, foruden en storage-backend der let kan udvides og leveres med 
12 x 1 TB-diske i RAID.  Maskinerne skal indeholde mulig for fjernadministration, 
med komplet adgang til den serielle konsol og fjernstyret strømafbryder.</p>

<p>Sponsorerne vil få fremtrædende omtale på Debians webserver og vil måske også 
blive nævnt på tjenesternes websider.</p>

<p>Den aktuelle implementering af snapshot-arkivet befinder sig på
<a href="http://snapshot.debian.net/">snapshot.debian.net</a>.</p>


<h2>Om Debian</h2>

<p>Debian-projektet er en organisation af fri software-udviklere som frivilligt
bidrager med tid og kræfter, der samarbejder via internettet.  Deres opgaver 
består blandt andre i at vedligeholde og opdatere Debian GNU/Linux, der er en 
fri distribution af styresystemet GNU/Linux.  Debians dedikation til fri 
software, dets non-profit-natur og dets åbne udviklingsmodel, gør det unikt 
blandt GNU/Linux-distributioner.</p>


<h2>Kontaktoplysninger</h2>

<p>For flere oplysninger, besøg Debians websider på 
<a href="$(HOME)/">https://www.debian.org/</a> eller send e-mail på engelsk til
&lt;press@debian.org&gt;.</p>
