<define-tag pagetitle>Debian beslutter at indføre tidsafhængige udgivelsesnedfrysninger</define-tag>
<define-tag release_date>2009-07-29</define-tag>
#use wml::debian::news
#use wml::debian::translation-check translation="1.5"

<p>Debian-projektet har besluttet at indføre tidsafhængige 
udviklingsnedfrysninger for fremtidige udgivelser, på en toårscyklus.  
Nedfrysninger vil fra nu finde sted hver december i ulige år, hvilket betyder
udgivelser fra nu vil ske på et tidspunkt i den første halvdel af alle lige
år.  Dermed vil næste nedfrysning finde sted i december 2009, med en udgivelse
forventet i foråret 2010.  Projektet valgte december 2009 som et passende 
nedfrysningstidspunkt, da forårsudgivelser har vist sig at være succesrige til 
udgivelser af Debian GNU/Linux 4.0 (kodenavn <q>etch</q>) og Debian GNU/Linux 
5.0 (<q>lenny</q>).</p>

<p>Tidsafhængige nedfrysninger vil gøre det muligt for Debian-projektet at 
kombinere forudsigeligheden ved tidsafhængige udgivelser med den veletablerede 
praksis med funktionsafhængige udgivelser.  Den nye nedfrysningspraksis vil 
give bedre udgivelsesforudsigelighed for brugerne af Debian-distributionen, samt
også gøre det muligt for Debian-udviklerne at lave bedre langtidsplanlægning. 
En udgivelsescyklus på to år afsætter mere tid til forstyrrende ændringer, og 
dermed reducere ulemperne for brugerne.  At have forudsigelige nedfrysninger 
burde også reducere den samlede nedfrysningstid.</p>

<p>Siden Debians sidste udgivelse fandt sted den 14. december 2009, vil der kun 
være omkring en etårige periode indtil den næste udgivelse, Debian GNU/Linux
6.0 (kodenavn <q>squeeze</q>).  Det vil være en engangsundtagelse fra 
toårspraksissen, for at komme ind i den nye tidsplan.  For at opfylde behovene 
i større organisationer og andre brugere med en lang opgraderingsproces, vil 
Debian-projektet forpligte sig til, at gøre det muligt at springe den kommende 
udgivelse over, og opgradere direkte fra Debian GNU/Linux 5.0 (<q>lenny</q>) til 
Debian GNU/Linux 7.0 (har endnu ikke et kodenavn).</p>

<p>Selv om den næste nedfrysning ikke er ret lang tid væk, håber 
Debian-projektet at kunne opfylde flere store mål.  De vigtigste er på 
64 bit-maskiner, og en optimeret bootproces til bedre bootydelse og 
-pålidelighed.</p>

<p>Den nye nedfrysningspraksis blev foreslået og aftalt under Debian-projektets
årlige konference, DebConf, der i øjeblikket finder sted i Caceres, Spanien. 
Idéen blev godt modtaget blandt de deltagende projektmedlemmer.</p>


<h2>Om Debian</h2>

<p>Debian-projektet er en organisation af fri software-udviklere som frivilligt
bidrager med tid og kræfter, til at fremstille det helt frie styresystem Debian
GNU/Linux.</p>


<h2>Kontaktoplysninger</h2>

<p>For flere oplysninger, besøg Debians websider på 
<a href="$(HOME)/">http://www.debian.org/</a> eller send e-mail på engelsk til
&lt;press@debian.org&gt; eller kontakt udgivelsesholdet på engelsk på
&lt;debian-release@debian.org&gt;.</p>
