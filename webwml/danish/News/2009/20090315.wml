<define-tag pagetitle>Skolelinux på skoler i Rheinland-Pfalz, Tyskland</define-tag>
<define-tag release_date>2009-03-15</define-tag>
#use wml::debian::news
#use wml::debian::translation-check translation="1.12" original="german"

<p>Debian-projektet er stolt over at kunne offentliggøre, at 
<a href="http://www.skolelinux.de/">Skolelinux</a>, en distribution fra det 
officielle underprojekt <a href="http://wiki.debian.org/DebianEdu">\
Debian-Edu</a>, vil blive taget i brug i den tyske delstat Rheinland-Pfalz, 
som grundlag for skoler i delstaten.  Rheinland-Pfalz er en af de seksten 
delstater i Forbundsrepublikken Tyskland, har fire millioner indbyggere og 
cirka 1.700 skoler (heraf cirka 900 grundskoler).</p>

<p>Skolelinux- og Debian-fællesskaberne bifalder delstatens Rheinland-Pfalz'
beslutning.  Efter Hamburg, er det den anden tyske delstat, der har valgt 
Skolelinux som system til sine skoler.  Kurt Gramlich, talsmand for det 
tysksprogede Skolelinux-porjekt, siger: <q>Lærernes ønsker og forslag bliver 
medtaget i videreudviklingen.  Vi vil gennem Debian-fællesskabet integrere 
eksisterende Linux-løsninger til skoler, i vores internationale projekt.  
Skolelinux vil blive beriget gennem de undervisningskoncepter, som blev 
udviklet på de elleve pilotprojektskoler.</q></p>

<p>Burkhard Schaefer, chef i Ministeriet for Uddannelse, Videnskab, Ungdom og 
Kultur, siger at den tilpassede Skolelinux til Rheinland-Pfalz blev afprøvet i 
den første fase hos elleve pilotprojektskoler inden for rammerne af et 
tipunktsprogram <q>Mediekompetencer gør skole</q>, der udføres i samarbejde 
mellem Ministeriet for Uddannelse, Videnskab, Ungdom og Kultur og it- og 
multimediecenteret under Indenrigs- og Sportsministeriet.  Det giver skolerne 
mulighed for at anvende open source-softwarekoncepter i undervisningen og i 
udviklingen af mediekompetencer.  Samtidig får skolerne fordelene ved de 
netværk, som fri software er omgivet af, og de opbygger selv egne netværk.  
Burkhard Schaefer: <q>Valget faldt på Skolelinux, fordi der med denne 
pædagogiske netværksløsning, gennem Debian-fællesskabet sikres en omfattende 
varighed hvad angår udviklingen af softwarekoncepter, der igen danner grundlag 
for en varig udvikling af moderne og tidssvarende undervisningskoncepter.  
Gennem eksterne virksomheders overtagelse af supporten, kan lærerne på de 
medvirkende skoler koncentrere sig om deres kerneopgaver og behøver ikke kæmpe 
med teknikken.</q></p>

<p>Projektledelsen hos Fachhochschule Kaiserslautern har Prof. Dr. Reuter og 
Dipl.-Ing. Klaus Knopper overtaget.  Begge er docenter inden for fagområdet 
virksomhedsvidenskab ved <acronym lang="de" title="Fachhochschule">FH</acronym> 
Kaiserslautern.  De har til opgave at tilpasse Skolelinux til Rheinland-Pfalz 
og at give resultaterne tilbage til det internationale projekt.</p>

<p>Den nydannede forening <q>Verein zur Förderung Freier Software an Schulen in
Rheinland-Pfalz</q> (Foreningen til fremme af fri software pÃ¥ skoler i 
Rheinland-Pfalz) under ledelse af Thomas Rohde, har påtaget sig opgaven med at 
modtage ønsker og forslag fra lærere og skoleledere og give dem videre til 
projektledelsen.  <q>Skolernes mulighed for at foretage undervisning med 
udgangspunkt i fri software, er på høje tid i Rheinland-Pfalz</q>, ifølge Rohde. 
<q>Her kan alle deltage aktivt i informationsteknologiens fremtid og desuden 
have fornøjelse derved.</q>  Elever kan som en selvfølge tage softwaren, som 
anvendes i skolen, med hjem og benytte den privat.</p>

<p>Delstaten Rheinland-Pfalz har nu offentliggjort en ny del af programmet 
<q>Mediekompetencer gør skole</q>.  Skolerne skal ansøge inden den 3. april, 
for at kunne få denne softwareplatform, inklusive den tilhørende hardware. 
Oplysninger derom (på tysk) finder man på 
<a href="http://medienkompetenz.rlp.de/index.php?id=11745">Delstaten 
Rheinland-Pfalz' uddannelsesserver</a>.</p>


<h2>Om Skolelinux / DebianEdu</h2>

<p>Skolelinux betyder fri software fra server til skrivebordsmiljø, i skolen 
og derhjemme.  Projektets mål er at opfylde skoler og andre læreanstalters 
behov.  Projektet blev startet i Norge i 2001 og baserer sig på 
Linux-distributionen Debian.  Skolelinux er en Custom Debian Distribution, 
som udvikles af projektet Debian-Edu.</p>


<h2>Om Debian</h2>

<p>Debian-projektet er en organisation af udviklere af fri software, som 
frivilligt bidrager med tid og kræfter, og samarbejder via internettet.  Deres 
opgaver består blandt andre i at vedligeholde og opdatere Debian GNU/Linux, der 
er en fri distribution af styresystemet GNU/Linux.  Debians dedikation til fri 
software, dets non-profit-natur og dets åbne udviklingsmodel, gør det unikt 
blandt GNU/Linux-distributioner.</p>


<h2>Kontaktoplysninger</h2>

<p>For flere oplysninger om Skolelinux, besøg webstedet 
<url "http://www.skolelinux.de/" /> eller skriv en mail på tysk eller engelsk 
til <email "kurt@skolelinux.de" />.</p>

<p>For yderligere oplysninger, besøg Debians websider på 
<a href="$(HOME)/">http://www.debian.org/</a> eller send e-mail på engelsk til
&lt;press@debian.org&gt;.</p>
