<define-tag pagetitle>Debian GNU/Linux indført i Extremadura</define-tag>
<define-tag release_date>2006-08-03</define-tag>
#use wml::debian::news
#use wml::debian::translation-check translation="1.2"

# Declaration: http://www.linex.org/mocion_consejo_gobierno.pdf (Spanish)

<p>Rådsmedlemmet for infrasturktur og teknologisk udvikling, Luis Millán Vázquez 
de Miguel, har annonceret at i løbet af et år vil alle computere i 
<a href="http://www.juntaex.es/">Junta of Extremadura</a> (styret i den autonome
region Extremadura i Spanien) køre fri software-kontorprogrammer og gnuLinEx, 
den lokale udgave af Debian GNU/Linux 3.1, som et krævet styresystem.  Det vil
gradvist blive indført i alle administrative organisationer i Junta of 
Extremadura.</p>

<p>Nu skal alle ansatte i den offentlige administration også anvende Open 
Document Formats (ISO/IEC DIS 26300) i deres kontorprogrammer, foruden PDF/A 
(Portable Document Format, ISO 19005-1:2005) til dokumentudveksling, når 
garanteret uforanderlig visning er krævet.</p>

<p>Vázquez de Miguel forklarer at ved udgangen af perioden, skal alle yderligere
programmer være distribuerede under en fri licens.  "Det er et vigtigt 
initiativ, som Junta of Extremadura har arbejdet på i lang tid, indsamlende 
erfaringer og analysering af hvordan vores organisation bliver påvirket, for at
kunne garantere en succes," sagde rådsmedlemmet.  Ifølge Vázquez de Miguel 
forbedrer fri software også sikkerhed, autonomi og rationaliserer offentligt
forbrug.</p>

<p>Ved at anvende Open Document Formats garanteres bevarelsen af alle 
administrative dokumenter i længere tid.  Det vil også forbedre kontakten til
offentligheden, da man ikke er nødt til at anskaffe proprietære programmer for
at kunne tilgå dokumenterne.</p>

<h2>Om Extremadura</h2>

<p>Extremadura er en autonom region i det vestlige Spanien, med et indbyggertal
på omkring 1 million.  Regionen er velkendt for sit innovative arbejde med at
gøre informationssamfundet tilgængeligt for alle sine borgere, belønnet med 
udmærkelser så som den europæiske pris for regional innovation i 2004 fra 
Europakommissionen.</p>

<h2>Om gnuLinEx</h2>

<p><a href="http://www.linex.org/">gnuLinEx</a> er baseret på Debian GNU/Linux 
3.1, med GNOME som standard-skrivebordsmiljø.  Allerede i 2004 blev gnuLinEx 
udrullet i alle offentlige skoler i Extremadura, og blev også anvendt andre 
steder, som eksempelvis i kulturcentre.  gnuLinEx følger tæt udviklingen af 
Debian, med særligt fokus på oversættelse til spansk, og let anvendelse og
vedligeholdelse.</p>

<h2>Om Debian</h2>

<p>Debian GNU/Linux er et frit styresystem, udviklet af mere end ettusinde 
frivillige fra hele verden, der samarbejder via Internet. Debians loyalitet 
over for fri software, dets almennyttige karaktér, og dets åbne udviklingsmodel 
gør det unikt blandt GNU/Linux-distributioner.</p>

<p>Debian-projektets stærkeste sider er fundamentet af frivillige, dets 
dedikation til Debians Sociale Kontrakt og engagementet i at tilbyde det bedst 
mulige styresystem.</p>

<h2>Kontaktoplysninger</h2>

<p>For flere oplysninger, besøg Debians websider på
<a href="$(HOME)/">http://www.debian.org/</a> eller send en e-mail på engelsk 
til &lt;press@debian.org&gt;.</p>
