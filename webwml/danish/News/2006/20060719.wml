<define-tag pagetitle>Dzongkha-udgave af Debian GNU/Linux 3.1 frigivet</define-tag>
<define-tag release_date>2006-07-19</define-tag>
#use wml::debian::news
#use wml::debian::translation-check translation="1.4"

<p>Informations- og kommunikationsministeren ved den Kongelige Regering i 
Bhutan, Lyonpo Leki Dorji, har frigivet <q>DzongkhaLinux</q>, en fuldstændig
lokaltilpasset GNU/Linux-distribution baseret på Debian GNU/Linux 3.1.  Det er
det første styresystem, der fuldstændig understøtter landet nationale sprog, og
er udviklet i Bhutan.</p>

<p>Bhutans Ministerium for Informationsteknologi valgte Debian på grund af dats
høje fleksibilitet og pålidelighed, foruden garantien for at det altid vil vil
forblive ethundrede procnt fri software.  DzongkhaLinux-udviklerne har allerede
bidraget med deres oversættelser og udvikling (skrifttyper, inddatametoder...)
til både Debian og slutbrugerapplikationer, så som GNOME, OpenOffice.org og 
Mozilla.</p>

<p>Udviklingen af DzongkhaLinux blev støttet af International Development 
Research Center i Canada, og projektet PANl10n, med det formål at udbrede
anvendelsen af lokaltilpassede computere i flere asiatiske lande.  Systemet
består af en cd, der enten kan installeres eller anvendes som et live-system.</p>

<p>Nylig lovgivning i landet håndhæver brugen af det nationale sprog i alle
officielle begivenheder og i al officiel kommunikation.  DzongkhaLinux er den
første mulighed for hele det bhutanesiske folk, at blive en del af informations-
og kommunikationstidsalderen på deres eget sprog.</p>

<h2>Om Bhutan</h2>

<p>Kongeriget Bhutan er en indlandsstat i det sydlige Asien, beliggende mellem
Indien og Tibet, Folkerepublikken Kina, og beskrives ofte som den sidste 
overlevende traditionelle himalayanske buddhistiske kultur.  Det officielle 
sprog er dzongkha, tilhørende den sino-tibetanske sprogfamilie.  Bhutan gør en 
stor indsats for at bevare sin lokale kultur og traditioner.</p>

<h2>Om Debian</h2>

<p>Debian GNU/Linux er et frit styresystem, udviklet af mere end ettusinde 
frivillige fra hele verden, der samarbejder via Internet. Debians loyalitet 
over for fri software, dets almennyttige karaktér, og dets åbne udviklingsmodel 
gør det unikt blandt GNU/Linux-distributioner.</p>

<p>Debian-projektets stærkeste sider er fundamentet af frivillige, dets 
dedikation til Debians Sociale Kontrakt og engagementet i at tilbyde det bedst 
mulige styresystem.</p>

<h2>Referencer</h2>

<ul>
<li><a href="http://www.dit.gov.bt/admin/index.php/Main_Page">DzongkhaLinux' hovedside</a></li>
<li><a href="http://dzongkha.sourceforge.net/">Dzongkha Localisation Project</a></li>
<li><a href="http://www.idrc.ca/">IDRC, International Development Research Center</a></li>
</ul>

<h2>Kontaktoplysninger</h2>

<p>For flere oplysninger, besøg Debians websider på
<a href="$(HOME)/">http://www.debian.org/</a> eller send en e-mail på engelsk 
til &lt;press@debian.org&gt;.</p>
