<define-tag pagetitle>Sikkerhedsunderstøttelse af Debian 3.0 stopper</define-tag>
<define-tag release_date>2006-06-01</define-tag>
#use wml::debian::news
#use wml::debian::translation-check translation="1.3"

<h2>Sikkerhedsunderstøttelse af Debian GNU/Linux 3.0 stopper den 30. juni</h2>

<p>Mere end et år efter udgivelsen af Debian GNU/Linux 3.1 alias "sarge", og
næsten fire år efter udgivelsen af Debian GNU/Linux 3.0 alias "woody", vil
sikkerhedsunderstøttelsen af den gamle distribution (3.0 alias "woody") stoppe
i næste måned.  Debian-projektet er stolte over at have kunne understøtte sin
gamle distribution i så lang tid, og endda et år efter at den nye version blev
udgivet.</p>

<p>Debian-projektet udgav Debian GNU/Linux 3.1 alias "sarge" den 6. juni 2005.
Brugere og distributører fik et år til at opgradere deres gamle distributioner
til den aktuelle stabile udgave.  Derfor stopper sikkerhedsunderstøttelsen af 
den gamle version 3.0 i juni, som tidligere udmeldt.</p>

<p>Debian GNU/Linux 3.0 alias "woody" blev udgivet den 19. juli 2002.
Sikkerhedsopdateringer til denne udgave vil blive distribueret via 
security.debian.org indtil udgangen af juni 2006.  Ældre opdateringer vil 
fortsat være tilgængelige på security.debian.org indtil december 2006.  Hvilket
svarer til en understøttet livstid på næsten fire år.</p>

<h2>Sikkerhedsopdateringer</h2>

<p>Debians sikkerhedsteam stiller sikkerhedsopdateringer til den aktuelle
distribution til rådighed via &lt;<url "http://security.debian.org/">&gt;.  
Sikkerhedsopdateringer til den gamle distribution stilles desuden til rådighed 
i et år efter den nye distribution er blevet udgivet eller indtil den aktuelle
distribution bliver erstattet, alt efter hvad der sker først.</p>

<h2>Om Debian</h2>

<p>Debian GNU/Linux er et frit styresystem, udviklet af mere end tusinde 
frivillige fra hele verden, der samarbejder via Internet.  Debians loyalitet 
over for fri software, dets almennyttige karaktér, og dets åbne udviklingsmodel 
gør det unikt blandt GNU/Linux-distributioner.</p>

<p>Debian-projektets stærkeste sider er fundamentet af frivillige, dets 
dedikation til Debians Sociale Kontrakt og engagementet i at tilbyde det bedst 
mulige styresystem.  Debian 3.1 er endnu et vigtigt skridt i den retning.</p>

<h2>Kontaktoplysninger</h2>

<p>For flere oplysninger, besøg Debians websider på 
<a href="$(HOME)/">http://www.debian.org/</a> eller send en e-mail på engelsk 
til &lt;press@debian.org&gt;.</p>
