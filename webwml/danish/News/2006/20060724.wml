<define-tag pagetitle>Kommende udgivelse af Debian GNU/Linux 4.0</define-tag>
<define-tag release_date>2006-07-24</define-tag>
#use wml::debian::news
#use wml::debian::translation-check translation="1.3"

<p>Debian-projektet bekræfter at den næste udgave af dets distribution vil blive 
frigivet i december 2006, og at den vil komme til at hedde Debian GNU/Linux 4.0
alias 'etch'.  Det bliver den første officielle udgave der indeholder 
AMD64-arkitekturen.  Distributionen vil blive frigivet på samme tid til i alt
elleve forskellige arkitekturer.</p>

<p>På nuværende tidspunkt ser det ud til at udgivelsen vil indeholde Linux 
2.6.17 som standardkerne.  Kernen vil blive anvendt under alle arkitekturer og
i installeringsprogrammet.  En senere version kan blive valgt under et review i
oktober.</p>

<p>Af nyheder i denne udgave kan nævnes GNU Compiler Collection 4.1 som 
standardcompiler.  X.Org vil erstatte XFree86 som implementering af X Window 
System X11.  <a href="http://wiki.debian.org/SecureApt">SecureAPT</a> vil 
føje ekstra sikkerhed ved på nem vis at understøtte stærk kryptering og 
digitale signaturer, til validering af hentede pakker.</p>

<h2>Fejludryddelsesfester</h2>

<p>En antal fejludryddelsesfester vil finde sted i den virkelige verden før
den nye distribution frigives, for at fjerne så mange som muligt af de åbne 
udgivelseskritiske fejl.  Festerne vil finde sted i forskellige byer, så mange
mennesker kan deltage i den virkelige verden.</p>

<p>Interesserede, der ikke har mulighed for at møde op personligt, inviteres til
at deltage via kanalen #debian-bugs på irc.debian.org og deltage online.</p>

<dl>

<dt><strong>11.-13. august</strong></dt>

<dd><p>Skolelinux Testcenter, Gütersloh, Tyskland</p></dd>

<dt><strong>8.-10. september</strong></dt>

<dd><p>Don Bosco Studentenheim, Wien, Østrig</p></dd>

<dt><strong>6.-8. oktober</strong></dt>

<dd><p>Espace Autogéré des Tanneries, Dijon, Frankrig</p></dd>

</dl>

<p><a href="http://wiki.debian.org/BSPMarathon">Detaljerede oplysninger</a></p>

<h2>Om Debian</h2>

<p>Debian GNU/Linux er et frit styresystem, udviklet af mere end ettusinde 
frivillige fra hele verden, der samarbejder via Internet. Debians loyalitet 
over for fri software, dets almennyttige karaktér, og dets åbne udviklingsmodel 
gør det unikt blandt GNU/Linux-distributioner.</p>

<p>Debian-projektets stærkeste sider er fundamentet af frivillige, dets 
dedikation til Debians Sociale Kontrakt og engagementet i at tilbyde det bedst 
mulige styresystem.</p>

<h2>Kontaktoplysninger</h2>

<p>For flere oplysninger, besøg Debians websider på
<a href="$(HOME)/">http://www.debian.org/</a> eller send en e-mail på engelsk 
til &lt;press@debian.org&gt;.</p>
