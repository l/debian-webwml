# Status: frozen
# $Id$
# $Rev$

<define-tag pagetitle>Debian 8 <q>Jessie</q> er udgivet</define-tag>
<define-tag release_date>2015-04-25</define-tag>
#use wml::debian::news
#use wml::debian::translation-check translation="1.5"

<p>Efter næsten 24 måneders konstant udvikling, er Debian-projektet stolt over 
at kunne præsentere sin nye stabile version 8 (kodenavn <q>Jessie</q>), der vil 
være understøttet de næste fem år takket være 
<a href="http://security-team.debian.org/">Debian Security</a>- og 
<a href="https://wiki.debian.org/LTS">Debian Long Term Support</a>-holdenes 
kombinerede arbejde.</p>

<p><q>Jessie</q> leveres som standard med et nyt initsystem, 
<code>systemd</code>.  <code>systemd</code>-programsamlingen indeholder meget 
spændende funtionalitet, så som hurtigere starttid, cgroups til services, 
mulighed for at isolere dele af services.  Initsystemet <code>sysvinit</code> er 
stadig tilgængeligt i <q>Jessie</q>.</p>

<p>UEFI-understøttelsen (<q>Unified Extensible Firmware Interface</q>), der blev 
indført i <q>Wheezy</q>, er også blevet kraftigt forbedret i Jessie.  Herunder 
omgåelser af mange kendte firmwarefejl, understøttelse af UEFI på 32 
bit-systemer og understøttelse af 64 bit-kerner med 32 bit-UEFI-firmware (hvor 
sidstnævnte kun medtages i vores <q>multi-arch</q>-installeringsmedie til 
<code>amd64/i386</code>).</p>

<p>Siden den foregående udgave, har medlemmer af Debian-projektet også udført 
forbedringer af vores supportservices.  En af dem er en 
<a href="https://www.debian.org/News/weekly/2013/14/#sources">browsebar udgave 
af al den kildekode, der leveres i Debian</a>, den er i øjeblikket tilgængelig 
på <a href="https://sources.debian.net">sources.debian.net</a>.  Med flere end 
20.000 kildekodepakker, kan det selvfølgelig være skræmmende, at lede efter en 
bestemt fil.  Derfor er vi også meget glade for at kunne præsentere 
<a href="https://www.debian.org/News/weekly/2014/17/#DCS">Debian Code Search</a>, 
der er tilgængelig på <a href="https://codesearch.debian.net/">\
codesearch.debian.net</a>.  Begge services suppleres af et helt omskrevet og 
mere responsivt <a href="https://tracker.debian.org/">\
pakkesporingssystem</a>.</p>

<p>Denne udgave indeholder utallige opdaterede softwarepakker, så som:</p>

<ul>
<li>Apache 2.4.10</li>
<li>Asterisk 11.13.1</li>
<li>GIMP 2.8.14</li>
<li>en opdateret version af skrivebordsmiljøet GNOME 3.14</li>
<li>GNU Compiler Collection 4.9.2</li>
<li>Icedove 31.6.0 (en varemærkefri udgave af Mozilla Thunderbird)</li>
<li>Iceweasel 31.6.0esr (en varemærkefri udgave af Mozilla Firefox)</li>
<li>KDE Plasma Workspaces og KDE Applications 4.14.2</li>
#<li>kFreeBSD-kernel 8.3 og 9.0</li>
<li>LibreOffice 4.3.3</li>
<li>Linux 3.16.7-ckt9</li>
<li>MariaDB 10.0.16 og MySQL 5.5.42</li>
<li>Nagios 3.5.1</li>
<li>OpenJDK 7u75</li>
<li>Perl 5.20.2</li>
<li>PHP 5.6.7</li>
<li>PostgreSQL 9.4.1</li>
<li>Python 2.7.9 og 3.4.2</li>
<li>Samba 4.1.17</li>
<li>Tomcat 7.0.56 og 8.0.14</li>
<li>Xen Hypervisor 4.4.1</li>
<li>skrivebordsmiljøet Xfce 4.10</li>
<li>flere end 43.000 andre softwarepakker, der er klar til brug, opbygget fra 
næsten 20.100 kildekodepakker.</li>
</ul>

<p>Med det brede udvalg af pakker og den traditionelle brede understøttelse af 
arkitekturer, lever Debian endnu en gang op til sit mål om at være det 
universelle styresystem.  Det er velegnet til mange forskellige 
anvendelsesområder: fra skrivebordssystemer til netbooks; fra udviklingsservere 
til klyngesystemer; samt til database-, web- og storageservere.  Samtidig 
sørger ekstra kvalitetssikringsarbejde, så som test i form af automatiseret 
installering og opgradering af alle pakker i Debians arkiv, for at <q>Jessie</q> 
lever op til de høje forventninger, som brugerne har af en stabil 
Debian-udgave.</p>

<p>I alt er ti arkitekturer understøttet: 32 bit PC / Intel IA-32 
(<code>i386</code>), 64 bit PC / Intel EM64T / x86-64
(<code>amd64</code>), Motorola/IBM PowerPC (<code>powerpc</code> til ældre 
hardware og <code>ppc64el</code> til den nye 64 bit (little-endian)), MIPS 
(<code>mips</code> (big-endian) og <code>mipsel</code> (little-endian)), IBM 
S/390 (64 bit-<code>s390x</code>) og ARM, <code>armel</code> og 
<code>armhf</code> til ældre hhv. ny 32 bit-hardware, samt <code>arm64</code> 
til den nye 64 bit-arkitektur <q>AArch64</q>.</p>


<h3>Har du lyst til en prøvetur?</h3>

<p>Hvis du blot ønsker at prøve Debian 8 <q>Jessie</q> uden at være nødt til at 
installere den, kan du anvende et særligt image, kendt som et liveimage, der er 
tilgængeligt til cd'er, USB-pinde og netbootopsætninger.  I første omgang er 
disse images kun tilgængelige til arkitekturerne <code>amd64</code> og 
<code>i386</code>.  Det er også muligt at anvende disse liveimages til at 
installere Debian.  Flere oplysninger er tilgængelige på
<a href="http://live.debian.net/">Debian Live-hjemmesiden</a>.</p>

<p>Hvis du i stedet ønsker at installere Debian permanent på din computer, kan 
du vælge mellem en række forskellige installeringsmedier, så som Blu-ray, dvd'er, 
cd'er og USB-pinde, eller over netværket.  Flere skrivebordsmiljøer &ndash; 
GNOME, KDE Plasma Desktop and Applications, Xfce og LXDE &ndash; kan installeres 
ved hjælp af cd-images; det ønskede image kan vælges fra startmenuerne på 
cd'erne/dvd'erne.  Desuden er der cd'er og dvd'er tilgængelige, hvor 
installering af flere arkitekturer fra en enkelt skrive er understøttet.  Ellers 
kan du altid oprette et startbart USB-installeringsmedie (se 
<a href="$(HOME)/releases/jessie/installmanual">Installeringsvejledningen</a> 
for flere oplysninger).  Til brugere af skyen, tilbyder Debian også 
<a href="https://cdimage.debian.org/cdimage/openstack/current/">præopbyggede 
OpenStack-images</a>, som er klar til brug.</p>

<p>Installeringsimages kan hentes lige nu ved hjælp af 
<a href="$(HOME)/CD/torrent-cd/">bittorrent</a> (den anbefalede metode),
<a href="$(HOME)/CD/jigdo-cd/#which">jigdo</a> eller
<a href="$(HOME)/CD/http-ftp/">HTTP</a>; se
<a href="$(HOME)/CD/">Debian på cd'er</a> for flere oplysninger.  <q>Jessie</q> 
bliver også snart tilgængelig på fysiske dvd'er, cd-rom'er og Blu-ray fra 
talrige <a href="$(HOME)/CD/vendors">forhandlere</a>.</p>


<h3>Opgradering af Debian</h3>

<p>Opgradering til Debian 8 fra den foregående version, Debian 7 (kodenavn 
<q>Wheezy</q>), håndteres automatisk af pakkehåndteringsværktøjet apt-get for 
de fleste opsætningers vedkommende.  Som altid kan Debian-systemer opgraderes 
smertefrit, på stedet og uden tvungen nedetid, men vi anbefaler kraftigt, at man 
læser <a href="$(HOME)/releases/jessie/releasenotes">udgivelsesbemærkningerne</a> 
samt <a href="$(HOME)/releases/jessie/installmanual">installeringsvejledningen</a>, 
for at være opmærksom på eventuelle problemer, samt for at få detaljeret 
vejledning i installering og opgradering.  I ugerne efter udgivelsen, vil 
udgivelsesbemærkningerne blive løbende forbedret og oversat til flere sprog.</p>


<h2>Om Debian</h2>

<p>Debian er et frit styresystem, der udvikles af tusindvis af frivillige fra 
hele verden, som samarbejder via internettet.  Debian-projektets hovedstyrker 
er dets fundament af frivillige, dets dedikation til Debians sociale kontrakt 
og fri software, samt dets engagement i at tilbyde det bedst mulige styresystem.  
Debian 8.0 er endnu et vigtigt skridt i den retning.</p>


<h2>Kontaktoplysninger</h2>

<p>For flere oplysninger, besøg Debians websider på 
<a href="$(HOME)/">https://www.debian.org/</a> eller send e-mail på engelsk til
&lt;press@debian.org&gt;.</p>
