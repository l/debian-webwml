# Status: [content-frozen]
# $Id$
# $Rev: 5854 $
<define-tag pagetitle>DebConf15 - Debian-konference i Heidelberg</define-tag>
<define-tag release_date>2015-08-05</define-tag>
#use wml::debian::news
#use wml::debian::translation-check translation="1.4"

<ul>
    <li>Den 16. Debian-konference, for første gang i Tyskland, 15.-22. august 
	2015, Heidelberg</li>
    <li>Indtil videre den største konference, med forventeligt flere end 550 
	deltagere fra 53 lande</li>
    <li><q>Åben weekend</q> den 15.-16. august; kun ganske få pladser 
	tilbage</li>
    <li>Velkendte talere om emner dækkende skyen, sikkerhed og privatliv, 
	streames direkte til internettet</li>
    <li>Konferencehjemmeside: <a href="http://debconf15.debconf.org">\
	http://debconf15.debconf.org</a></li>
    <li>Hashtag til brug i sociale medier: <tt>#DebConf15</tt></li>
</ul>

<p><strong>Heidelberg, august 2015</strong> - Den internationale 
Debian-konference <q>DebConf</q>, finder sted i Heidelberg, Tyskland, fra den 
15. til 22 august 2015.  Frivillige udviklere og bidragydere fra hele verden 
mødes for at informere hinanden og offentligheden om fremdrift og igangværende 
arbejde, samt for at deltage i diskussioner og planlægning af fremtidig 
udvikling.  Med flere end 550 deltagere fra 53 lande, bliver DebConf15 den 
hidtil største DebConf.</p>

<p>Ved begyndelsen af den otte dage lange konference, inviterer organisatorerne 
offentligheden til en <q>Åben Weekend</q>, for at informere sig selv om 
Debian-projektet, dets styresystemer og folkene bag det   Flere oplysninger om 
denne weekend er tilgængelige på 
<a href="http://debconf15.debconf.org/openweekend.xhtml">\
http://debconf15.debconf.org/openweekend.xhtml</a>.  Tilmelding er gratis, men 
påkrævet via hjemmesiden.  På grund af stor efterspørgsel, er der kun meget få 
pladser tilbage.</p>

<p>Besøgende kan forvente præsentationer på engelsk om projektet, dets 
fællesskabb og produkter.  Forberedelser til den næste udgave og tekniske emner 
vil blive suppleret med diskussioner om aktuelle emner i forbindelse med skyen, 
sikkerhed, privatliv og fri software generelt.</p>

<p>Blandt foredragsholderne er:</p>

<ul>
    <li>Bradley M. Kuhn, formand for Software Freedom Conservancy</li>
    <li>Werner Koch, forfatter af sikkerhedssoftwareprogramsamlingen GnuPG</li>
    <li>Bdale Garbee, Chief Technologist, Open Source og Linux hos Hewlett 
	Packard, samt forhenværende Debian-projektlederr</li>
    <li>Jacob Appelbaum, sikkerhedsekspert og journalist</li>
    <li>Allison Randal, formand for Open Source Initiative samt Distinguished 
	Technologist hos HP</li>
    <li>Peter Eckersly, Chief Computer Scientist hos Electronic Frontier 
	Foundation</li>
    <li>John Sullivan, administrerende direktør for Free Software 
	Foundation</li>
    <li>Jon <q>maddog</q> Hall, administrerende direktør for Linux 
	International</li>
</ul>

<p>Lørdag aften (15. august), fejrer deltagerne Debian-projektets 22. fødselsdag.  
Bandet <q>bellsparx</q> fra Mannheim, som har specialiseret sig i fri musik, 
optræder.</p>

<p>Et andet højdepunkt er visning af <q>Citizenfour</q> fredag aften (21. 
august).  Filmen fik tidligere på året en Oscar for bedste dokumentar, og 
Debian-projektet takkes eksplicit i filmen og rulleteksterne.</p>

<p>Resten af ugen af fyldt med tekniske præsentationer, workshops og 
diskussioner, som vil have indflydelse på Debian og planerne for den næste 
version af Debians styresystemsfamilie.</p>

<p>Det komplette konfereneprogram finder man på 
<a href="https://summit.debconf.org/debconf15/">\
https://summit.debconf.org/debconf15/</a></p>

<p><q>DebConf er utrolig vigtig for vores fællesskab,</q> sagde Debians 
projektleder Neil McGovern. <q>Vi arbejder som frivillige døgnet rundt fra hele 
verden, og personlig interaktion og venskaber dannet under DebConf, har en 
mærkbar indflydelse på vores arbejdes kvalitet, samt på alle vore 
bidragyderes motivation.</q></p>

<p>DebConf ville ikke have været mulig uden støtte for talrige sponsorer.</p>

<p>Platimsponsoren Hewlett-Packard og Debian har samarbejdet i lang tid.</p>

<p><q>HP anvender Debian til at accelerere innovation i HP Helion og The 
Machine, og er det naturlige valg med sit stærke indsats for at være et 
universelt styresystem, hvor HP og HP-ansatte deltager som del af 
fællesskabet,</q> sagde Steve Geary, R&amp;D-leder hos Hewlett-Packard. 
<q>HP fortsætter sin lange tradition med at sponsere DebConf som et sted, hvor 
HP kommer for at dele sine ideer, høre andres ideer, og bringe teknisk 
udvikling i trit med Debian, som en del af HP Helion og The Machine.</q></p>

<p>Ret alle spørgsmål eller ønsker om flere oplysninger på engelsk til vores 
pressehold på <a href="mailto:press&#64;debconf.org">press&#64;debconf.org</a> 
eller ring på +49&nbsp;89&nbsp;2155&nbsp;0092 (inden for centraleuropæisk 
arbejdstid).</p>


<h2>Om Debian og DebConf</h2>

<p><a href="http://debian.org">Debian-projektet</a> er en sammenslutning af 
frivillige individer, som har gjort det til en fælles sag at fremstille et 
styresystem bestående udelukkende af fri software.  Debian anvendes i talrige 
virksomheder, NGO'er og den offentlige sektor over hele verden.  Den danner 
grundlag for andre GNU/Linux-distributioner, så som den populære Ubuntu, og 
Tails, styresystemet, der anvendes af blandt andre journalister ansvarlige for 
afsløringer om NSA.</p>

<p>DebConf har fundet sted årligt siden 2000 i forskellige lande.  Lige som 
Debian-projektet, organiseres det udelukkende af frivillige og drives på 
ikke for profit-basis.  Videostreaming af flere præsentationer gøres 
tilgængelige direkte mens de finder sted, og gemmes desuden til senere 
gennemsyn.  Ud over præsentationer og workshops, har konferencen som mål at 
stille plads og infrastruktur til rådighed for deltagerne, så de kan 
samarbejde og diskutere.</p>

<p>Næste år planlægges <q>DebConf16</q> til at finde sted i juni/juli i Cape 
Town i Sydafrika, for første gang på det afrikanske kontinent.  Forslag til 
hvor DebConf skal finde sted i 2017, forventes at komme fra Montreal i 
Canada, Cambridge i Storbritannien, Paris i Frankrig, Prag i Tjekkiet og 
Karlskrona i Sverige.</p>


<h2>Detaljer og kuriosa</h2>

<p>Selv om årets DebConf hedder DebConf15, er det faktisk den 16. DebConf, 
hvilket tilfældigvis falder sammen med hvordan computere tæller og påbegynder 
indeksering ved 0.  Tallet refererer i virkeligheden til året, og den første 
DebConf i 2000, var derfor DebConf0.</p>

<p>I år forventes der flere besøgende end nogensinde før, hvilket det lykkedes 
organisatorerne af leve op til.  <q>For første gang i DebConfs historie, er vi 
nødt til at lukke for tilmelding til konferencen på grund af den store 
interesse,</q> sagde Martin Krafft, som har været organisator i længere tid, og 
er teknemmelig for konferencestedets støtte:  <q>Vandrerhjemmet har været meget 
hjælpsomt, og deres faciliteter gør dem til en ideel partner for os.  
Samarbejdet med de ansatte har under hele forløbet været behageligt og 
ukompliceret.</q></p>

<p>Den største udfordring var, at vandrerhjemmets internetforbindelse ikke 
egnede sig til deltagernes arbejde og livestreaming af video.  Heldigvis løste 
<q>Project Elephant House</q> (Projekt Elefanthus) det.  I løbet af nogle få 
måneder, fik DebConf-organisatorerne, vandrerhjemmet, naboen den zoologiske have 
og det lokale universitetet i fællesskab forbundet vandrerhjemmet til 
universitetets netværk via fiberforbindelserne, der løber gennem hele den 
zoologiske have.  Man planlægger at holde liv i forbindelsen også efter 
konferencen.</p>

<p>Walter Tiefenbach, ledende tekniker hos den zoologiske have, kommenterede: 
<q>Vores zoologiske have investerede for nogen tid siden i fremtidssikret 
infrastruktur, primært til vores eget digitale indhold.  Vi er meget glade for, 
at vandrerhjemmets anvendelse af vores forbindelse bekræfter disse fremsynede 
beslutninger.  Vi ser frem til at samarbejde med vandrerhjemmet og 
universitetet.</q></p>

<p>Vandrerhjemmets ledere, Martina og Andreas Rihm, er meget tilfredse med 
udviklingen.  <q>Takket været DebConf-organisatorerne, lykkedes det os at 
gennemføre dette projekt på kort tid.  Samarbejdet med den zoologiske have og 
universitetet, med støtte fra DebConf-holdet, var meget nyttig.  I fremtiden 
vil vores gæster kunne købe zoobilletter ved tjekind.  Og nu er vi også et af 
de vandrerhjem i delstaten Baden-Württemberg, med den hurtigste 
internetforbindelser.</q></p>


<h2>Flere oplysninger</h2>

<p>Flere oplysninger om DebConf15 finder man på konferencehjemmesiden på 
http://debconf15.debconf.org/ eller ved at kontakte DebConf Global Press Team 
på engelsk på press@debconf.org.</p>
