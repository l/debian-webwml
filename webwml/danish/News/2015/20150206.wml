<define-tag pagetitle>Nyt Debian-sikkerhedsfilspejl i Asien</define-tag>
<define-tag release_date>2015-02-06</define-tag>
#use wml::debian::news
#use wml::debian::translation-check translation="1.2"

<p>Debian-projektet er glad for at kunne annoncere et nyt 
security.debian.org-filspejl med hardware og hosting stillet til rådighed af 
SAKURA Internet, Inc.  Den nye vært befinder sig i og leverer indhold fra 
Japan.</p>

<p>Donationen i form af hardware og hosting, gør det muligt for Debian Systems 
Administration-holdet (DSA), at forbedre Debians primære tjenesteydelser, ved at 
stille et sikkerhedsfilspejlsarkiv til rådighed i Asien, og det er endnu et 
skridt på vejen mod adgang til decentraliserede og stabile sikkerhedsfilspejle i 
overalt i verden.</p>

<p><q>Kombineret med GeoDNS-funktionaliteten, som Debian anvender, skulle det 
nye filspejl forøge downloadhastigheden drastisk for vores brugere i det 
geografiske område.  Det er en velkommen forbedring i den verdensomspændende 
dækning med dedikerede, officielle security.debian.org-filspejle, administreret 
af Debian-projektet,</q> sagde Martin Zobel-Helas, medlem af Debian System 
Administrator-holdet.</p>

<p><q>SAKURA Internet er en førende japansk hostingleverandør, som er vært for 
mange servere, der kører Debians styresystem.  SAKURA er meget beæret over at få 
lejlighed til at støtte Debians system med sikkerhedsfilspejle, og ønsker at 
fortsætte med at understøtter Debian-fællesskabet,</q> sagde Kunihiro Tanaka, 
grundlægger, CEO og formand for SAKURA Internet.</p>


<h2>Om SAKURA Internet</h2>

<p>SAKURA Internet, Inc (3778:Tokyo) er en førende, uafhængig leverandør af 
tjenesteydelser i forbindelse med internetdatacentre i Japan.  Virksomheden har 
siden sin etablering i 1996 beskæftiget sig med levering af internettjenster, og 
har fået mange kunder og brugere ved at tilbyde udlejning af servere, hosting, 
VPS og datacentertjenesteydelser, herunder Cloud Computing.</p>

<p>På <url "http://ishikari.sakura.ad.jp/index_eng.html" /> er der oplysninger 
om SAKURAs nyeste datacenter.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Tusindvis af
frivillige fra hele verden samarbejder om at fremstille og vedligeholde 
Debian-software.  Med oversættelser til 70 sprog, og med understøttelse af et 
enormt antal computertyper, kalder Debian sig det <q>universelle 
styresystem</q>.</p>


<h2>Kontaktoplysninger</h2>

<p>For flere oplysninger, besøg Debians websider på 
<a href="$(HOME)/">https://www.debian.org/</a> eller send e-mail på engelsk til
&lt;press@debian.org&gt;.</p>
