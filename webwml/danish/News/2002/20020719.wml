<define-tag pagetitle>Debian GNU/Linux 3.0 udgivet</define-tag>
<define-tag release_date>2002-07-19</define-tag>
#use wml::debian::news
#use wml::debian::translation-check translation="1.4"

<p>Debian-projektet er glad for at kunne annoncere at Debian GNU/Linux 3.0 er
blevet udgivet.  Debian GNU/Linux er et frit styresystem som nu understøtter i 
alt elleve processor-arkitekturer, inkluderer brugerfladerne KDE og GNOME, 
tilbyder kryptograferingsprogrammel, er kompatibel med FHS v2.2 og understøtter
programmel udviklet til LSB.</p>

<p>Med tilføjelsen af arkitekturerne IA-64 (ia64), HP PA-RISC (hppa), MIPS 
(mips, mipsel), og S/390 (s390), understøtter Debian GNU/Linux nu i alt elleve
arkitekturer.  Det kører på næsten alt fra håndholdte computere til 
supercomputere, inklusive den seneste generation af 64-bits-maskiner.</p>

<p>Dette er den første version af Debian hvor kryptograferingsprogrammel er 
integreret i hoveddistributionen.  OpenSSH og GNU Privacy Guard er inkluderet
i standard-installationen, og stærk kryptering findes nu i webbrowsere og 
-servere, databaser, og så videre.  Yderligere integrering af programmer til
kryptografering er planlagt til fremtidige udgaver.</p>

<p>For første gang leveres Debian med K Desktop Environment 2.2 (KDE).  
Brugerfladen GNOME er opgraderet til version 1.4, og X selv er opgraderet til
den meget forbedrede XFree86 4.1.  Med tilføjelsen af flere omfattende frie
grafiske webbrowsere i form af Mozilla, Galeon og Konqueror, er Debians
skrivebord blevet radikalt forbedret.</p>

<p>Denne version af Debian understøtter version 2.2 og 2.4 af Linux-kernen.
Foruden bedre understøttelse af et stort udvalg af ny hardware (så som USB) og
betydelige forbedringer i forbindelse med anvendelse og stabilitet, 
understøtter 2.4-kernen de journaliserede filsystemer ext3 og reiserfs.</p>

<p>Debian GNU/Linux 3.0 tilbyder en mere strømlinet og afpudset installation,
som er oversat til mange sprog.  Task-systemet er blevet forbedret og gjort 
mere fleksibelt.  Værktøjet debconf gør opsætning af systemet lettere og mere 
brugervenlig.  Debian GNU/Linux kan installeres fra cd, eller fra netværket og 
nogle få disketter.  Styresystemet kan hentes nu, og vil snart være 
tilgængeligt på cd-rom fra <a href="$(HOME)/CD/">mange forhandlere</a>.</p>

<p>Opgraderinger til Debian GNU/Linux 3.0 fra tidligere udgaver håndteres 
automatisk af pakkehåndteringsværktøjet apt.  Som altid kan Debian 
GNU/Linux-systemer opgraderes smertefrit, på stedet, og uden påtvunget nedetid.
For en detaljeret vejledning i installering og opgradering af Debian GNU/Linux,
se <a href="$(HOME)/releases/woody/releasenotes">udgivelsesbemærkningerne</a>.</p>

<p>Dette er den første udgave af Debian som er kompatibel med version 2.2 af 
Filesystem Hierarchy Standard (FHS), standarden for hierakiske filsystemer.  
Debian GNU/Linux understøtter nu programmer udviklet til Linux Standard Base 
(LSB), selvom systemet endnu ikke er LSB-certificeret.</p>

<p>Nuværende brugere af Debian kan være interessede i at få at vide, at Debian
understøtter oversættelsesafhængigheder (build dependencies), som en hjælp ved
oversættelse af pakker fra kildekode, og "apt pinning" for at lette delvise
opgraderinger til vores test- eller ustabile forgrening. Denne udgave af Debian
indeholder aptitude som et alternativ til det ærværdige program dselect, som 
gør det lettere at vælge pakker.  Omkring fire tusinde nye pakker er blevet
føjet til Debian GNU/Linux 3.0.</p>

<h2>Om Debian</h2>

<p>Debian GNU/Linux er et frit styresystem, udviklet af næsten et tusinde
frivillige fra hele verden, som samarbejder via Internet.  Debians helligen sig
fri software, det faktum at distribution er "non profit", og den åbne 
udviklingsmodel gør den unik blandt GNU/Linux-distributioner.</p>

<p>Debian-projektets vigtigste styrker er fundamentet af frivillige, dets 
helligen sig Debians sociale kontrakt, og det mål at stille det bedst mulige 
styresystem til rådighed.  Debian 3.0 er endnu et vigtigt skridt i den 
retning.</p>

<h2>Kontaktoplysninger</h2>

<p>For flere oplysninger, besøg Debians websider på <a href="$(HOME)/">\
http://www.debian.org/</a> eller send en e-mail på engelsk til 
&lt;press@debian.org&gt;.</p>
