<define-tag pagetitle>Sammendrag fra den 0th Debian Conference</define-tag>
<define-tag release_date>2000-07-11</define-tag>
#use wml::debian::news
#use wml::debian::translation-check translation="1.4"

<p>Zeroth Debian Conference, der blev organiseret af 
<a href="http://www.abul.org/">Bordeaux Linux-brugergruppe</a> (ABUL på
fransk), fandt sted i sidste uge mellem den 5. og 9. juli 2000 i Bordeaux, 
Frankrig, samtidig med <a href="http://lsm.abul.org/">Libre Software 
Meeting</a>.</p>

<p>Under konferencen blev flere 
<a href="http://lsm.abul.org/program/topic18_en.html">emner</a> præsenteret, 
blandt andre:</p>

<ul>
  <li>To introduktioner til GNU/Hurd blev givet af 
      <a href="http://www.walfield.org/">Neal Walfield</a> og
      <a href="http://www.stallman.org/">Richard M. Stallman</a></li>
  <li><a href="http://www.wi.leidenuniv.nl/~wichert/talks/">En oversigt over
      Debians for- og fremtid</a></li>
  <li>En kort diskussion om det nye pakkeformat blev givet af Wichert 
      Akkerman</li>
  <li><a href="http://www.pingoo.org/">PingOO</a>, et projekt med det formål at
      give skoler adgang til kommunikationsservere der fjernadministreres af en
      distribueret gruppe, baseret på Debian GNU/Linux</li>
  <li>Pakke-pool-oversigt præsenteret af Anthony Towns</li>
  <li><a href="http://www.openrock.net/">Telemetriprogrammel</a>
      (fjernadministration og -diagnostik af netværk og servere), blev givet af
      <a href="http://www.siterock.com/">SiteRock</a>, også baseret på Debian 
      GNU/Linux</li>
  <li>Præsentationer og diskussioner om nye udviklere og Debians 
      organisation</li>
</ul>

<p>To præsentationer af Debians interne organisation (præsenteret af Nils
Lohner) og ny udvikler-processen (præsenteret af Dale Scheetz) blev fremlagt i
den samme session.  Der blev opfordret til megen diskussion under denne session,
for at få tilbagemeldinger fra både Debian-udviklere og -brugere, for at finde
ud af hvordan de ser på disse spørgsmål, og hvordan problemer som opstår 
indenfor disse områder kan afhjælpes.</p>

<p>Dale pointerede at hvis Debian fortsætter med at vokse med samme hastighed,
som i de seneste fem år, kan det være 1600 udviklere, der vedligeholder 40.000
pakker i år 2005.  Det tydeliggører at Debian skal have en tydelig 
organisationsstruktur for udviklere, kommende udviklere og brugere, for at gøre
det muligt for folk, hurtigt at lære Debian at kende og at hjælpe til, hvis de
har lyst.</p>

<p>Nils föreslog at oprette en projektside, der præsenterer gøremål, der skal
udføres, for både udviklere og ikke-udviklere.  Flere personer på konferencen
viste interesse for ideen og diskussionen vil fortsætte på postlisten 
debian-qa.  Meningen er, at holde styr på igangværende projekter indenfor 
Debian, hvad angår deres eksistens og aktuel status, såvel som at opremse
gøremål, der kan overtages af folk.</p>

<p>For at gøre det nemmere for folk at forstå Debians organisation, forslog 
Nils også at folk i Debian skal forklare (et eller to personer er nok) hvad de
gør, så disse oplysninger kan opsamles og placeres på 
<a href="$(HOME)/intro/organization">webstedet</a>.  Dette skulle gøre det
muligt for folk, der spørgsmål eller forslag, at finde frem til den rette 
person, at tage kontakt med.</p>

<p>Han pointerede også, at Debians langsigtede mål skal være både et projekt og 
en distribution, for at sikre at Debian fortsætter med at være en god 
distribution, og fortsætter sin ledende rolle indenfor fri software.</p>

<p>Yderligere et emne der blev diskuteret, var behovet for at få folk ind ind i
Debian, til at tage sig af andre ting end vedligeholdelse af pakker, såsom 
skrivning af dokumentation og udførelse af administrative opgaver.  Et af 
spørgsmålene som forblev ubesvarende, var hvordan disse folk tiltrækkes.  En
mulig løsning på dette problem, kan være at tilføje disse gøremål til den
foreslåede projektside.  Det blev nævnt, at navnet "Debian-udvikler" og det 
faktum, at Debian lader til at være en "vis mig koden"-organisation, skræmmer
potentielle hjælpere væk.</p>

<p>Det blev foreslået, at pakke ting som dokumentation og webstedskildekoden, 
for at gøre det muligt for flere personer, at indsende rettelser til dem.  
Dette burde mindske mængden af arbejde, som pålægges de ansvarlige for webstedet
og de ansvarlige for de forskellige områder.</p>

<p>Et yderligere forslag, var finde sponsorer der kan betale folk for at arbejde
med Debian-relaterede opgaver.  Dette kan hjælpe projektet, men først skal de
pågældende arbejdsområder identificeres.  Projektsiden kan også her være til
hjælp.</p>

<p>Ved afslutningen af denne session var alle enige om, at de mange 
ressourceproblemer, der er en følge af at oplysninger ikke rundsendes og/eller
at disse oplysninger ikke er let tilgængelige for folk både inden- og udenfor
projektet.  Debian skal øge niveauet på sin interne organisation, for at gøre
det muligt for ikke-udviklere, på en lettere måde at komme med kommentarer og
bidrag, og for at gøre det muligt for nye udviklere, hurtigere at forstå den
nuværende organisation.</p>

<p>Alt i alt var alle møder meget interessante for alle der deltog i 
konferencen.  Flere af udviklerne havde mulighed for, for første gang at mødes
ansigt til ansigt og udveksle idéer vedrørende mange aspekter af projektet.</p>

<p>Konferencen vil formentlig blive afholdt igen næste år.  Bordeaux kan blive
stedet igen, fordi der er en udmærket infrastruktur (indkvartering, måltider,
konferencelokaler, adgang osv.), og fordi dette års konference var en succes,
selvom den blev organiseret på tre måneder.  Med mere tid til at organisere
næste års konference, bør flere udviklere have mulighed for at deltage, og et
mere omfattende program bestående af præsentationer og rundbordssamtaler burde
være muligt.</p>

<p>Debian ønsker at takke Thierre Laronde &lt;thierry.laronde@polynum.com&gt;
for organiseringen af arrangementet.  Flot arbejde!</p>

<p>Denne artikel er indsendt af Marcelo Magallon &lt;mmagallo@debian.org&gt;.</p>
