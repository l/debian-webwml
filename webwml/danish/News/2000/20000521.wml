<define-tag pagetitle>Debian opgraderer primær ftp-server</define-tag>
<define-tag release_date>2000-05-21</define-tag>
#use wml::debian::news
#use wml::debian::translation-check translation="1.4"

<p>Debian-projektet har opgraderet sin primære ftp-server, ftp.debian.org.
Tak til Atipa Linux Solutions, der donerede ny hardware og tjenesteydelser til
opgradering af den eksistende maskine.  Opgraderingen bestod af to nye 9 
gigabyte-harddiske som supplement til nuværende tre diske i RAID5-systemet,
såvel som 512 megabyte ECC-hukommelse.  Den opgraderede maskine vil gøre det
muligt for Debian, også i fremtiden at stille sit komplette arkiv til rådighed
for offentligheden, og håndtere en øget efterspørgsel.</p>

<p>Ved samme lejlighed blev maskinen flytte til en ny placering, der stilles 
tilrådighed af Gigabell AG.  Maskinen er sluttet til en 100 Mbit/s-port i deres 
New York-afdeling og er sluttet direkte til deres internationale 
højhastighedsnetværk. "Vi er glade for at kunne stille tjenesten til rådighed,"
siger Jan Czmok, ansvarlig netværkstekniker hos Gigabell, "og for at hjælpe
Open Source-bevægelse med at vokse."</p>

<p>Mens ftp.debian.org blev opgraderet, blev ftp-tjenesten leveret af 
SourceForge, stillet til rådighed af VA Linux Systems.  SourceForge spejler 
hele Debian, samt flere andre distributioner som en service for hele 
fællesskabet.</p>

<p>Debian ønsker at takke alle, der har bidraget til systemet og dets 
værtssted, såvel som de udviklere, der har lagt tid og arbejde i, at teste og
opsætte systemet til Debians netværk.  En særlig tak fra Debian-projektet til
MindSpring Enterprises Inc., en Atlanta-baseret Internet-udbyder, der tidlgiere
fungerede som vært for ftp-serveren.</p>
