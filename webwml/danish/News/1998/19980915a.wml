<define-tag pagetitle>Debian i pressen: Anmeldelse af Debian 2.0 "hamm"</define-tag>
<define-tag release_date>1998-09-15</define-tag>
#use wml::debian::news
#use wml::debian::translation-check translation="1.8"

<p><tt>[Sammendrag skrevet af Michael Below &lt;mbelow@post.uni-bielefeld.de&gt;  
Tak!]<br />
[Bemærk: Denne anmeldelse er ikke tilgængelig på Internet.]
</tt></p>

<h3>Tysk magasin sammenligner seks Linux-distributioner</h3>
<p><a href="http://www.ix.de/ct/">http://www.ix.de/ct/</a></p>

<p>I nummer 19, 14. september 1998, sammenligner Dr. Oliver Diederich i det
tyske edb-tidsskrift c't sekx Linux-distributioner: Caldera OpenLinux Base 1.2, 
Debian 2.0, DLD 5.4 Classic, Red Hat 5.1, Slackware 3.5 og SuSE 5.3.  Han
fokuserer på spørgsmålet om hvordan de forskellige distributioner opfylder både
en nybegynder og en mere erfaren Linux-brugers krav.  Han sammenligner specielt
installationsprocedurene, systemhåndteringsværktøjerne og anvendeligheden af 
den oprindelige opsætning.</p>

<p>Diederich lovpriser Debians startbillede i opsætningsprogrammet som 
præsenterer installationsvejen og anbefaler hvad der skal gøres.  Han bemærker
at harddiskpartitioneringen med cfdisk kræver en hel del kundskaber, selv med
oplysningerne fra cd-hæftet.  Han kan ikke lide spørgsmålet om placeringen af 
<q>resc1440.bin</q> under kerneinstalleringen, uden nogen hjælp til dette i hæftet
eller hjælpefilen.  Han går ud fra at en Linux-nybegynder vil blive særdeles
forvirret, når vedkommende bliver præsenteret for listen over kernemoduler.
Dernæst installerer Debian LILO i Master Boot Record på den anden 
E-IDE-harddisk, resulterende i en advarsel om at den måske ikke vil kunne 
starte derfra.  Dette sker, og Diederich antager at selv den mest ivrige
Linux-nybegynder ville give op på dette sted.  Ved hjælp af en startdiskette
fortsætter han installationen.</p>

<p>I den efterfølgende programudvælgelse via dselect, rapporterer han at det
ikke muligt at vende tilbage til forvalgsmenuen, hvorfor brugeren uvægerligt
konfronteres med 1500 pakker at vælge i mellem, hvis vedkommende har valgt
tilpasset installation.  Generelt er han modstander af dselects komplekse 
brugerflade, men erkender dens funktionalitet, 
afhængigheds-/konfliktkontrollen og den omgående opsætning.  Han bemærker at
brugeren er alene med beskrivelserne i cd-hæftet efter en introduktion til
dselect, så det er svært at besvare opsætningsspørgsmålene.  Opsætningen af
X11 og printer kræver viden og arbejde som overgår andre distributioner.</p>

<p>Författeren er tilfreds med menusystemet, onlinehjælpesystemet og at 
<span lang=en>File System Standard</span> overholdes.  Han noterer sig det
moderne glibc-biblioteket følger med, men rapporterer problemer med visse 
libc5-programmer.</p>

<p>Alt i alt beskriver han Debian 2.0 som en solid distribution til brugere der
allerede har et godt Linux-kendskab, og som giver et stort udvalg af programmer
og ikke har licensproblemer, for prisen af det større opsætningsarbejde.  Han
grupperer Debian sammen med Slackware i klassen af distributioner for erfarne
brugere, indenfor denne klasse er Debian den mere aktuelle og innovative
distribution.</p>
