<define-tag pagetitle>Debian-projektet vælger LeaseWeb til at stå for globalt snapshotarkiv</define-tag>
<define-tag release_date>2014-10-14</define-tag>
#use wml::debian::news
#use wml::debian::translation-check translation="1.2"
# $Id:

<p>Debian-projektet, som leverer en af de tidligste styresystemsdistributioner i 
Linux' historie, har valgt LeaseWeb Netherlands i Holland, en del af den globale 
hostingleverandør LeaseWeb, til at udrulle og hoste det globalt tilgængelige 
Debian OS Snapshot Archive med en kapacitet på 80 terabyte (TB), og rigelig 
plads til at vokse.</p>

<p>Debian OS Snapshot Archive, tilgængelig på 
<a href="http://snapshot.debian.org">http://snapshot.debian.org</a>, gør det 
muligt at tilgå gamle softwarepakker, som er blevet accepteret i Debian siden 
styresystemets første udgivelse for flere end tyve år siden.  Snapshotarkivet 
giver udviklere adgang til en enorm mængde historiske oplysninger om 
Debian-pakker, hvilket muliggør softwareudvikling, herunder fejlsøgning og 
fejlretning.</p>

<p>Debians snapshotarkiv vokser år for år, i øjeblikket med mere end 5 terabyte 
årligt.  Derfor havde Debian-projektet behov for en hostingpartner, som kunne 
understøtte dets verdensomspændende infrastrukturbehov.</p>

<p>Som en del af en treårig aftale, stiller LeaseWeb Netherlands et privat rack 
med storageservere til rådighed for Debian-projektet, placeret i et af deres 
datacentre i Amsterdam-området.  Løsningen giver Debian en forbedret 
brugeroplevelse, takket være yderligere båndbredde, foruden en direkte 
forbindelse til et af verdens største IP-netværk, med mere end 4 Tbps 
tilgængelig båndbredde.</p>


<h2>Global tilgængelighed</h2>

<p><q>OS Snapshot Archive er ekstremt vigtigt for Debian,</q> sagde Luca Filipozzi, 
kernemedlem af Debian System Administration Team.  <q>Der er tusindvis af 
Debian-softwarepakker på snapshotplatformen.  Den indeholder tyve års historie 
samlet på et enkelt sted.  Hvis udviklere ikke har adgang til lokale arkiver, 
kan de let finde en gammel version fra år tilbage, hvilket gør snapshotarkivet 
værdifuldt for dem.  Men at have det tilgængeligt online på et globalt grundlag, 
er en stor udfordring for de fleste hostingleverandører.  LeaseWeb Netherlands 
højtydende infrastruktur og globale rækkevidde, sikrer at vores snapshotarkiv er 
tilgængeligt for udviklere over alt i hele verden.</q></p>

<p><q>I øjeblikket vokser denne storageplatform med 5 terabyte årligt, men vi kan 
ikke nøjagtigt forudsige hvilke pakker, der vil blive opdateret i fremtiden,</q>
tilføjede Filipozzi.  <q>I fremtiden kan vi få behov for ekstra storageplads, og 
LeaseWeb Netherlands stiller en meget skalerbar storageløsning til rådighed, med 
gode muligheder for hurtigt at tilføje store mængder yderligere storage, hvis 
det bliver nødvendigt.</q></p>


<h2>Donation til open source-projekt</h2>

<p>Fordi Debian-projektet er et registreret nonprofit- og open source-initiativ 
(under SPI) med tusindvis af frivillige verden over, stiller LeaseWeb 
Netherlands sine storage- og hostingtjenster gratis til rådighed, som en 
donation til open source-projektet.</p>

<p>Hostingleverandøren kender i forvejen open source-styresystemet, da en 
betragtelig del af dens kunder kører en Debian-distribution af 
Linux-styresystemet.  Omkring en fjerdel af LeaseWeb Netherlands' kunder kører 
et Debian-styresystem, primært til webservere og mailservere.  Den resterende 
tredjedel af deres kunder, har valgt CentOS, Ubuntu (afledt fra Debian), FreeBSD 
eller Windows.</p>

<p><q>Donationer spiller en afgørende rolle i understøttelsen af fri og open 
source-softwareprojekter,</q> sagde Marc Burkels, Manager Bare Metal Servers hos 
LeaseWeb.  <q>LeaseWeb-udviklere er en del af Debians fællesskab, hvor de deler  
deres viden og giver kodebidrag tilbage.  Vi ønsker at hædre og støtte de tyve 
års arbejde, der er lagt i dette klippestabile styresystem.</q></p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Tusindvis af
frivillige fra hele verden samarbejder om at fremstille og vedligeholde 
Debian-software.  Med oversættelser til 70 sprog, og med understøttelse af et 
enormt antal computertyper, kalder Debian sig det <q>universelle 
styresystem</q>.</p>


<h2>Om LeaseWeb</h2>

<p>LeaseWeb er et af verdens største hostingleverandører, og tilbyder 
Infrastructure-as-a-Service (IaaS) on-demand-løsning til flere end 17.500 kunder 
over hele verden, spændende fra SMB'er til virksomheder.  Blandt deres 
tjenesteydelser er Bare Metal Servers, Public, Private, Hybrid Clouds og 
CDN.</p>
