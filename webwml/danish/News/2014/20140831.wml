<define-tag pagetitle>DebConf 14 slutter i Portland og datoer for DebConf 15 offentliggjort</define-tag>
<define-tag release_date>2014-08-31</define-tag>
#use wml::debian::news
#use wml::debian::translation-check translation="1.3"
# $Id:

<p>I dag, søndag den 31. august 2014, sluttede den årlige Debian Developers and
Contributors Conference.  Med over 300 deltagere fra hele verden og 80 timers 
foredrag i løbet af over 100 arrangementer, erklærer den lokale 
organiseringsleder Steve Langasek, konferencen for en succes.</p>

<p><q>Jeg er tilfreds med hvordan konferencen er forløbet.  Hver år bliver jeg 
imponeret over konferencedeltagernes engagement i at udvikle det største frie 
styresystem i verden, og i år var ingen undtagelse.  DebConf er 
omdrejningspunktet for alle, der er involveret i projektet, og det hjælper 
virkelig med til, at vi sammen ikke blot fremstiller Debian, men også et 
fri software-økosystem, uden hvilket konferencen ikke ville være mulig,</q> 
sagde Steve.</p>

<p>Udvalgte højdepunkter:</p>

<ul>
    <li><q>Weapons of the Geek</q> keynote om Anonymous af Professor Gabriella 
	Coleman</li>
    <li><q>Debian in the Dark Ages of Free Software</q> plenarforedrag af 
	Debians forhenværende projektleder Stefano Zacchiroli</li>
    <li><q>Debian and the FSF working together to advance free software</q> 
	foredrag af administrerende direktør for FSF, John Sullivan</li>
    <li>En statusopdatering vedrørende den næste stabile udgave af Debian, med 
	kodenavnet <q>Jessie</q></li>
    <li>Introduktion til SteamOS og Debian</li>
    <li>HP's Debian-baserede OpenStack Helion</li>
</ul>

<p>Til glæde for dem, der ikke var i stand til at deltage, blev foredrag og 
sessioner optaget og streamet direkte, og videoerne gøres tilgængelige på 
<a href="http://meetings-archive.debian.net/pub/debian-meetings/2014/debconf14/">\
Debians mødearkivwebsted</a>.</p>

<p>Næste år finder DebConf sted i Heidelberg i Tyskland, fra den 15. til 22. 
august 2015.  De lokale organisatorer arrangerer igen Debcamp i dagene før 
DebConf, en mulighed for at samarbejde mere intensivt på at forbedre 
distributionen.  Lokal organisator Michael Banck sagde, at <q>Vi inviterer 
alle til Heidelberg til næste års DebConf.  Det valgte konferencested gør det 
muligt at have alt samlet under ét tag, med en masse plads og natur uden om.  
Jeg ser frem til endnu en succesrig konference</q>.</p>


<h2>Om DebConf</h2>

<p>DebConf er Debian-projektets udviklerkonference.  Ud over et fuldt program 
med tekniske, sociale og retningslinjeforedrag, gør DebConf det også muligt 
at udviklere, bidragydere og andre interesserede kan mødes personligt og 
arbejde tættere sammen.  Konferencen har fundet sted siden år 2000 i så 
forskellige steder som Skotland, Argentina, Bosien-Hercegovina.  Flere 
oplysninger er tilgængelige på <a href="http://debconf.org/">\
DebConf-webstedet</a>.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Tusindvis af
frivillige fra hele verden samarbejder om at fremstille og vedligeholde 
Debian-software.  Med oversættelser til 70 sprog, og med understøttelse af et 
enormt antal computertyper, kalder Debian sig det <q>universelle 
styresystem</q>.</p>
