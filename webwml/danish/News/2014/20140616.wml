<define-tag pagetitle>Debian 6 går ind i periode med langtidsunderstøttelse</define-tag>
<define-tag release_date>2014-06-16</define-tag>
#use wml::debian::news
#use wml::debian::translation-check translation="1.1"
# $Id:

<p>Debian-projektet er stolt over at kunne offentliggøre, at infrastrukturen 
til <q>Long Term Support</q> (<q>LTS</q>, <q>langstidsunderstøttelse</q>), som 
gør det muligt at levere sikkerhedsopdateringer til Debian GNU/Linux 6.0 
(kodenavn <q>squeeze</q>) indtil februar 2016, nu er på plads.  Brugere af denne 
udgave bør følge <a href="https://wiki.debian.org/LTS/Using">vejledningen på 
LTS-wikisiden</a>, for at sikre at de modtager LTS-sikkerhedsopdateringerne.</p>

<p>Vi ønsker at takke de <a href="https://wiki.debian.org/LTS/Team">frivillige, 
som er blevet en del af LTS-holdet</a>, samt de organisationer, som har udtrykt 
deres interesse i at bidrage til LTS-initiativet:
<a href="http://www.intars.at/">AD&amp;D - IntarS Austria</a>,
<a href="http://www.deezer.com/">Deezer</a>,
<a href="http://www.edf.com/">Électricité de France</a>,
<a href="http://freeside.biz/">Freeside</a>,
<a href="http://www.offensive-security.com/">Offensive Security</a>,
<a href="http://www.positive-internet.com/">Positive Internet</a>,
<a href="http://www.seznam.cz/">Seznam.cz</a>,
<a href="http://www.sipwise.com/">Sipwise</a>,
<a href="http://www.univention.de/">Univention</a>,
<a href="http://www.ox.ac.uk/">University of Oxford</a> 
og alle de andre, som i de følgende måneder vil følge trop.</p>

<p>Der er dog behov for mere hjælp, for at få successen i hus og dække flere 
pakker: organisationer, som har fordel af den forlængede supportperiode, 
opfordres til at bidrage med arbejdskraft til <a
href="https://wiki.debian.org/LTS/Development">LTS-holdet</a>.</p>

<p>Til organisationer, som ikke er i stand til at bidrage med deres egen 
arbejdskraft til LTS-holdet, tilbyder <a href="http://www.freexian.com">\
Freexian</a> — en fransk virksomhed ejet af Debian-udvikler Raphaël Hertzog — at 
fungere som mellemled mellem de organisationer, som er interesserede i at støtte 
LTS-arbejdet økonomisk, og de individuelle Debian-bidragydere, som forbereder 
LTS-sikkerhedsopdateringer.  For flere oplysninger, se 
<a href="http://www.freexian.com/services/debian-lts.html">Freexians 
beskrivelse af deres forslag</a>.</p>

<p>Debian-projektet hilser initiativet velkommen og er generelt støttende 
over for organisationer, som udforsker måder, at hjælpe med at holde 
LTS-projektet i live, samt Debian generelt.</p>

<p>Hvis Debian 6 LTS bliver en succes, kan det fortsætte og blive gjort 
generelt, så Debian 7 (<q>wheezy</q>) og Debian 8 (<q>jessie</q>), også kommer 
til at drage nytte af langtidsunderstøttelse.</p>

<p>Flere oplysninger finder man på <a href="https://wiki.debian.org/LTS">\
Debian LTS-projektets wikiside</a>.</p>


<h2>Om Debian</h2>

<p>Debian-projektet er en organisation af fri software-udviklere som frivilligt
bidrager med tid og kræfter, til at fremstille det helt frie styresystem Debian
GNU/Linux.</p>


<h2>Kontaktoplysninger</h2>

<p>For flere oplysninger, besøg Debians websider på 
<a href="$(HOME)/">https://www.debian.org/</a> eller send e-mail på engelsk til
&lt;press@debian.org&gt; eller kontakt holdet bag LTS-udgaven på 
&lt;debian-lts@debian.org&gt;.</p>
