<define-tag pagetitle>FSF og Debian går sammen om at hjælpe fri software-brugere med at finde den hardware, de har brug for</define-tag>
<define-tag release_date>2014-09-08</define-tag>
#use wml::debian::news
#use wml::debian::translation-check translation="1.2"
# $Id:

<p>Free Software Foundation (FSF) og Debian-projektet offentliggjorde i dag et 
samarbejde om at udvide og forbedre  <a href="http://h-node.org">h-node</a>, en 
database beregnet til at hjælpe brugere med at lære og dele oplysninger om 
computere, der fungerer med fri software-styresystemer.</p>

<p>Hvor andre databaser opremser hardware, som teknisk er kompatibelt med 
GNU/Linux, opremser h-node kun hardware som kompatibel, hvis den ikke kræver 
nogen form for proprietær software eller firmware.  Oplysninger om hardware, som 
ikke har bestået prøvet, medtages også, så brugerne ved hvad de skal undgå.  
Databasen opremser individuelle komponenter, så som wifi- og grafikkort, foruden 
komplette bærbare computere.</p>

<p>Kompatibilitetsoplysningerne kommer fra brugere, som afprøver hardware på 
systemer, der kun kører fri software.  Tidligere krævede h-nodes retningslinjer, 
at der skulle anvendes en af FSF's 
<a href="http://www.gnu.org/distros/free-distros.html">anbefalede 
distributioner</a>.  Selv om FSF ikke har medtaget Debian på denne liste, fordi 
Debian-projektet stiller et arkiv med ikke-fri software til rådighed, anerkender 
FSF at Debians hovedarkiv, der som standard er det eneste sted, pakker kommer 
fra, er fuldstændig frit.</p>

<p><q>I modsætning til andre udbredte GNU/Linux-distributioner, betyder 
installering af den officielle Debian, at der som standard kun installeres fri 
software.  Så længe Debian-brugere ikke tilføjer yderligere pakkearkiver, er 
deres systemer en pålidelig kilde til oplysninger som fuldstændig fri 
kompatibilitet.  Vi ser frem til at samarbejde med Debian om at hjælpe fri 
software-brugere med at finde den hardware, de har brug for, samt til at 
opmuntre de virksomheder, som leverer den,</q> sagde FSF's administrerende 
direktør John Sullivan.</p>

<p><q>Ved at samarbejde med h-node, har Debian for første gang fået mulighed for 
at deltage sammen med andre fri software-fællesskaber om, at danne en database 
over hardware, som ikke kræver noget uden for Debians hovedarkiv, for at fungere 
korrekt,</q> sagde Lucas Nussbaum, Debians projektleder.  <q>Debian er 
overbevist om, at udbyttet af dette samarbejde, vil medføre den største 
organiserede databasen over Debian-kompatibel hardware, og vi opfordrer alle 
medlemmer af Debian-fællesskabet til at bidrage med oplysninger om 
hardwarekompabitlitet til h-node.</q></p>

<p>H-node blev startet af Antonio Gallo, som fortsat er projektets ledende 
udvikler.  FSF stiller nu infrastruktur og support til rådighed.  Softwaren, som 
driver stedet, distribueres også som fri software under version 3 af GNU General 
Public License.</p>

<p>Bruger kan bidrage enten ved at køre en af FSF's anbefalede distributioner, 
eller Debian med udelukkende pakker fra hovedarkivet, som er opsat som standard.  
Udviklere og oversættere kan bidrage ved at arbejde på stedets kode.  
Oplysninger om at deltage, finder man på 
<a href="http://h-node.org/help/page/en/Help">\
http://h-node.org/help/page/en/Help</a>.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Tusindvis af
frivillige fra hele verden samarbejder om at fremstille og vedligeholde 
Debian-software.  Med oversættelser til 70 sprog, og med understøttelse af et 
enormt antal computertyper, kalder Debian sig det <q>universelle 
styresystem</q>.</p>

<p>Flere oplysninger om Free Software Foundation, finder man på 
<a href="http://www.fsf.org/about/">FSF's websted</a>.</p>
