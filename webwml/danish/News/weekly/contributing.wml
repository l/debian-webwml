#use wml::debian::weeklynews::header PAGENAME="Hjælp til"
#use wml::debian::translation-check translation="1.17"

<p>
Debian Weekly News har brug for bidragsydere. Det er et stort arbejde for en
enkelt person at udgive Debian Weekly News, ved kun at bruge en lille smule tid
hver uge kan du hjælpe. Jeg har brug for folk til at følge med i lister, som 
jeg ikke læser, og opsummere dem. Jeg har også brug for folk til at hjælpe mig 
med at opsummere debian-devel. Hvis du er interesseret i at hjælpe, så læs 
denne side for nærmere oplysninger og <a href="mailto:dwn@debian.org">skriv til mig</a> 
(på engelsk), så vi kan finde ud af hvilken liste du kan hjælpe med.
</p>

<p>
<a name=subeditor></a>
Jeg er også på udkig efter en eller to stedfortrædende redaktører, som kan 
træde i mit sted når jeg er på ferie eller på anden måde ikke er til stede. 
Normalt vil en stedfortrædende redaktør ikke skulle lave noget. Jeg vil prøve 
at give besked mindst to uger i forvejen, når assistance er påkrævet, og 
stedfortræderen vil da være redaktør af Debian Weekly News i en uge, mens jeg 
er væk, modtage nyhedsopsummeringer fra alle bidragsyderne, og være nødt til 
at læse og opsummere alt andet, som jeg klarer nu. Hvis du er interesseret så 
<a href="mailto:dwn@debian.org">skriv til mig</a> (på engelsk).
</p>

<p>
Alt hvad du behøver at gøre for at yde et bidrag, er at sende en e-mail hver 
mandag. I e-mail'en skriver du nogle korte afsnit, der hver især opsummerer 
en tråd eller begivenhed fra postlisten som du rapporterer fra. I parenteser
inkluderer du Message-Id'en på alle mails som det kan være interessant for
Debian Weekly News at linke til. Den absolut seneste deadline jeg skal have 
modtaget denne e-mail på, er mandage klokken 23.59 PST. Hvis du foretrækker 
det, kan du sende den til mig på et hvilket som helst tidspunkt i løbet af den 
forudgående weekend.
</p>

<p>
Udkast til den næste udgave af Debian Weekly News findes  
<a href="http://kitenet.net/~joey/debian.org/News/weekly/">på min private computer</a>, 
genrelt hver uge fra om torsdagen, og den vil udvikle sig efterhånden som ugen
går. Jeg vil sætte pris på det, hvis nogen vil kigge på disse udkast og sende
rettelser til mig, før de offentliggøres.
</p>

#use wml::debian::weeklynews::footer NOBACKISSUES="yes"
