#use wml::debian::projectnews::header PUBDATE="2015-03-12" SUMMARY="Rapporter fra DebianMed-sprint, Debian LTS-status, Delegering til Trademark-holdet, Debian Partners har brug for hjælp, Kommende DPL-valg, DebConf15 åben for tilmelding, DebConf16-placering, Debian går til filmen, DPN spørger: DSA, hvad laver I?, Interview med Joey Hess og Paul Wise"
#use wml::debian::translation-check translation="1.6"

# $Id$
# $Rev: 6064 $
# Status: [content-frozen|sent]

<intro issue="anden" />
<toc-display/>

<toc-add-entry name="reports">Rapporter</toc-add-entry>

<p>Andreas Tille offentliggjorde en 
<a href="https://lists.debian.org/debian-med/2015/02/msg00215.html">rapport fra 
DebianMed-sprinten</a>, der forklarede hvad der fandt sted under det femte 
sprintsamarbejde mellem DebianMed-holdet, BioLinux, udviklere og brugere.  
Begivenheden var et glimrende udstillingsvindue for Blends-konceptet, hvilket 
også tiltrak nogle nye holdmedlemmer.  Flere pakker blev uploadet og acepteret 
med det samme under sprinten, takket være ftpmaster-holdet, som betød at arbejdet 
uden afbrydelse kunne fortsætte med kædeafhængigheder.  Flere rapporter og 
oplysninger om M. Crusoes arbejde på screed, S. Steinbiss på barrnap, Tim Booth 
på khmer samt andre bidrag, er tilgængelige på 
<a href="https://wiki.debian.org/Sprints/2015/DebianMed2015">DebianMed 2015 
Sprint Wiki</a>.</p>

<p>Debian LTS-arbejdet fortsætter, med Raphaël Hertzog der arbejdede 14,5 timer 
på projektet.  Hans højdepunkter er blandt andre et hjælpescript til generering 
af mails til pakkevedligeholdere.  
<a href="http://www.advogato.org/person/mbanck/diary.html?start=64">Michael 
Banck</a> blev sponseret til at arbejde på at holde 
<a href="https://github.com/credativ/postgresql-lts/tree/REL8_4_LTS">\
PostgreSQL</a> opdateret i LTS, 
<a href="http://womble.decadent.org.uk/blog/debian-lts-work-february-2015.html">\
Ben Hutchings</a> uploadede cups- og sudo-pakker, mens Thorsten Alteholz 
arbejdede 14,5 timer på at uploade nye versioner af php5, krb5 og e2fsprogs.</p>

<p>Raphaël Hertzog
<a href="http://raphaelhertzog.com/2015/03/06/my-free-software-activities-in-february-2015/">\
reducerer</a> sin ikke-arbejdsrelaterede involvering i Debian.  Det er delvist 
for at ændre sit fokus og delvist som en erkendelse af, at han blev distraheret 
inde i projektet af postlister, RSS-feeds, osv.  Nyligt har han samarbejdet med 
et lokalt politisk parti om håndteringen af deres digitale infrastruktur, og i 
særdeleshed afstemningssoftware.</p>

<p><a href="http://blog.alteholz.eu/2015/03/my-debian-activities-in-february-2015/">\
Thorsten Alteholz</a> markerede 154 pakker som accepteret i sin rolle som 
FTP Assistant.  Han kom også med sin holdning til nogle mails om fortolkninger 
af opstrømslicenser.</p> 


<toc-add-entry name="tteam">En delegering til Trademark-holdet</toc-add-entry>

<p>Vi hilste 
<a href="https://lists.debian.org/debian-devel-announce/2015/02/msg00011.html">\
offentliggørelsen</a> af en officiel delegering til Trademark-holdet velkommen.   
Holdet arbejdede tidligere uofficielt som frivillige under DPL, og havde ansvar 
for forespørgsler vedrørende Debians varemærke og for rapportering af 
overtrædelser.  Nyligt har holdet gennemført processen med at 
<a href="https://lists.debian.org/debian-devel-announce/2015/02/msg00010.html">\
registrere Debians swirl</a> i USA.  De går nu videre med internationale 
varemærker.  Selv om holdet stadig vil arbejde tæt sammen med Debians 
projektleder og Software in the Public Interest, betyder delegeringen at holdet 
nu kan fungere på egen hånd, hvad angår dets ansvar for forespørgsler om 
tilladelse til anvendelse af varemærker, nye registreringer, opdateringer og 
udvidelsen af Debians varemærker.</p>


<toc-add-entry name="help">Brug for hjælp: Debian Partners Program</toc-add-entry>

<p>Lucas Nussbaum udsendte en 
<a href="https://lists.debian.org/debian-project/2015/02/msg00070.html">\
opfordring til at hjælpe til</a> med <a href="$(HOME)/partners/">Debian 
Partners</a>-programmet, som takker og fremhæver organisationer, som støtter og 
hjælper vores projekt.  Det aktuelle hold har ikke været i stand til at følge 
med de seneste forespørgsler og tilføjelser.  Lucas har i sinde at danne en 
lille gruppe, som får ansvaret for programmet, opsætning af bidragsniveauer, 
vedligeholdelse af registreringer og måling på hvordan programmet fungerer.</p>


<toc-add-entry name="DPL2015">Debian-projektledervalg 2015</toc-add-entry>

<p><a href="https://lists.debian.org/debian-vote/2015/03/msg00001.html">\
Opfordringen til at nominere sig</a> til det næste valg til posten som Debians 
projektleder, er udsendt.  DPL'ens valgperiode begynder fredag den 17. april 
2015.  Vores <a href="$(HOME)/devel/constitution#item-5">Vedtægter</a> 
fastlægger at valget skal begynde seks uger før posten bliver ledig.  Processen 
gør det muligt for interesserede udviklere at nominere sig selv og at 
offentliggøre deres <a href="$(HOME)/vote/2015/platforms/">valgprogrammer</a> i 
løbet af den første uge.  Det efterfølges af en tre uger lang periode, hvor de 
nominerede holder valgkampagne om posten, hvorefter de sidste to uger er 
reserveret til at Debian Developers afgiver deres stemmer i valget.  Processen 
begyndte den 4. marts 2015.</p>

<p>De nominerede er: Mehdi Dogguy, Gergely Nagy og Neil McGovern.</p>


<toc-add-entry name="events">Begivenheder</toc-add-entry>

<p>Der blevet meldt ud, at man nu kan tilmelde sig 
<a href="http://debconf15.debconf.org/">DebConf15</a>, som finder sted i 
Heidelberg, Tyskland, fra lørdag den 15. august 2015 til og med søndag den 
22. august 2015.  Før DebConf15 vil der være en uges DebCamp, fra søndag den 
9. august 2015 til og med fredag den 14. august 2015.  Hvis du ønsker at deltage 
i DebConf15, så udfyld 
<a href="https://summit.debconf.org/debconf15/registration/">\
tilmeldingsformularen</a>.</p> 

<p>DebConfs Organisation-hold er stolt over at kunne 
<a href="https://lists.debian.org/debian-devel-announce/2015/02/msg00009.html">\
offentliggøre</a>, at de kan være værter for holdsprinter samt tage sig af alt 
vedrørende logistik til arbejdspladser, forplejning og overnatning til disse.  
Interesserede hold skal kontakte dem, og planlægge deres sprint til at finde 
sted under DebCamp, 10.-14. august.  Det er god mulighed for hold at tiltrække 
andre interesserede personer, motivere bidragydere og komme i kontakt med 
Debian-fællesskabet generelt.</p>

<p>DebConf16 finder sted i 
<a href="https://wiki.debconf.org/wiki/DebConf16/Bids/Cape_Town">\
Cape Town, Sydafrika</a>.</p>


<toc-add-entry name="other">Andet nyt</toc-add-entry>

<p>Stefano Zacchiroli 
<a href="https://identi.ca/zack/note/uf5PfjXhR1S5JciVOXeuZQ">gjorde opmærksom 
på</a> at <a href="http://www.imdb.com/company/co0504449/">Debian</a> nu er 
registreret i Internet Movie Database, takket være filmen Citizenfour. Debian 
får en <q>særlig tak</q> sidst i filmens rulletekster.</p>


<toc-add-entry name="WDYD">DPN spørger: DSA, hvad laver I?</toc-add-entry>

<p><a href="$(HOME)/">Debian</a> er et stort og globalt fællesskab bestående af 
en mængde enkeltpersoner, projekter og hold.  I denne måned, som del af et 
særligt feature hvor vi dækker hvad et projekt eller hold arbejder på i Debian,
og som man måske ikke er opmærksom på.</p>

<p>Vi har kontaktet DSA-holdet med spørgsmålet: <q>Hvad laver I?</q></p>

<p>Paul Wise svarer:</p>

<p><a href="https://wiki.debian.org/Teams/DSA">Debian System 
Administration-holdet (DSA)</a> er delegeret til at håndtere Debian-projektets 
infratruktur, herunder maskiner, vigtige services og forholdet til donorer af 
udstyr, services og hosting.</p>

<p>I praksis behandler det ni mand store hold en hel del mails, output fra cron, 
overvågningsbeskeder, mail til Debian-medlemmer som kommer retur, beskeder fra 
hosts og leverandører, spam, underlige mails, spørgsmål der er havnet det 
forkerte sted, hardware der ikke vil genstarte, hardware der er ved at dø, syg 
hardware, serielle konsoller, diskudskiftninger, hardwaredonationer, indkøb af 
hardware, hardwaresponsorer, hostingsponsorer, forespørgsler vedrørende 
gæstekonti, ændringer til gruppemedlemskaber, kompatibilitetsproblemer mellem 
udgivelser, henvendelser til serviceadministratorer, sikkerhedsopdateringer, 
koordinering mellem hold og meget mere.</p>

<p>Vores værktøjer er blandt andre Debian stable (og nogle backports), hardware 
som er i stand til at køre amd64-VM'er, entropinøgler, ganeti, puppet, icinga, 
munin, ikiwiki, git, postgresql, apache, openldap, gnupg, openssh, bacula, ferm, 
sudo og en række hjemmelavede scripts.</p>

<p>Vi er interesserede i automatisering, pålidelighed, hastighed, privatliv, 
sikkerhed, robosthed, lang levetid, og forsøger at balancere disse til fordel 
for Debian-projektet, dets medlemmer, brugere, derivativer og resten af 
verden.</p>

<p>Da vi har meget at se til, overlader vi selve afviklingen af de enkelte 
services til serviceadministratorer, men stiller 
<a href="https://wiki.debian.org/ServicesHosting#Recommended_practices_for_Debian_services">\
generel vejledning</a> så vel som specifik vejledning fra sag til sag, til 
rådighed.</p>

<p>Vores seneste bedrift var at 
<a href="https://lists.debian.org/debian-services-admin/2014/12/msg00000.html">\
ændre koden til update-ca-certificates</a>, så det blev muligt at have flere 
X.509-certifikatstores samt tilføjelse af puppet-bidder, for at sikre at de tre 
certifikatstores vi ønskede, er i overensstemmelse på tværs af hosts.</p>

<p>Et igangværende projekt er at 
<a href="https://wiki.debian.org/Teams/DSA/UserdirLdapRewrite">udskifte vores 
aktuelle, gamle LDAP's web-/mailfrontend</a> med en ny, baseret på Django.</p>

<p>Hvis nogen har lyst til at hjælpe til, så tag et kig på vores fejlbeholdning, 
og 
<a href="https://bugs.debian.org/cgi-bin/pkgreport.cgi?users=debian-admin@lists.debian.org">\
ret gerne de forskellige fejl, vi har rapporteret</a>.</p>

<p>For flere oplysninger eller for at kontakte holdet, kan man besøge deres 
webside: <a href="https://wiki.debian.org/Teams/DSA">DSA Team</a>.</p>


<toc-add-entry name="interviews">Interview</toc-add-entry>

<p>Zlatan Todorić holder en række interview med FLOSS-udviklere, begyndende med 
<a href="https://zgrimshell.github.io/interviews-with-floss-developers-joey-hess/">\
Joey Hess</a>.  Interviewet kommer ind på livet og livsstilen hos en af de mest 
aktive personer i fri software-fællesskabet.  Joey taler om sit liv efter 
Debian, programmering og om at leve beskedent.</p>

<p>Det næste i rækken er et interview med 
<a href="https://zgrimshell.github.io/interviews-with-floss-developers-paul-wise/">\
Paul Wise</a>, en god kilde til information, medlem af DSA og medlem af vores 
helt eget Publicity-hold.  Paul deler noget af sin historie, sine tanker om 
FLOSS og om fremtiden.</p>


<toc-add-entry name="newcontributors">Nye Debian Contributors</toc-add-entry>

<p>3 ansøgere er blevet <a href="https://nm.debian.org/public/nmlist#done">\
accepteret</a> som Debian Developers, 3 ansøgerer er blevet 
<a href="https://lists.debian.org/debian-project/2015/03/msg00006.html">\
accepteret</a> som Debian Maintainers og
4 personer er <a href="https://udd.debian.org/cgi-bin/new-maintainers.cgi">\
begyndt at vedligeholde pakker</a> siden den foregående udgave af Debian Project 
News.  Hils
#DDs
Jonas Genannt,
Tomasz Buchert,
Federicco Ceratto,
#DMs
Nicolaus Rath,
Balasankar C,
Olof Johansson,
#DCs
Rebecca N. Palmer,
Thomas Klute,
Luca Boccassi og
Carlos Alberto Silombria Ibarra
velkommen i vores projekt!</p>


<toc-add-entry name="rcstats">Statistik over udgivelseskritiske fejl i den kommende udgivelse</toc-add-entry>

<rcstatslink release="Jessie"
    url="http://richardhartmann.de/blog/posts/2015/03/06-Debian_Release_Critical_Bug_report_for_Week_10/"
    testing="112"
    tobefixed="67" />


<toc-add-entry name="dsa">Vigtige Debian Security Advisories</toc-add-entry>

<p>Debians Security Team har udgivet bulletiner vedrørende (blandt andre) disse 
pakker:
<a href="$(HOME)/security/2015/dsa-3162">bind9</a>,
<a href="$(HOME)/security/2015/dsa-3163">libreoffice</a>,
<a href="$(HOME)/security/2015/dsa-3164">typo3-src</a>,
<a href="$(HOME)/security/2015/dsa-3165">xdg-utils</a>,
<a href="$(HOME)/security/2015/dsa-3166">e2fsprogs</a>,
<a href="$(HOME)/security/2015/dsa-3167">sudo</a>,
<a href="$(HOME)/security/2015/dsa-3168">ruby-redcloth</a>,
<a href="$(HOME)/security/2015/dsa-3169">eglibc</a>,
<a href="$(HOME)/security/2015/dsa-3170">linux</a>,
<a href="$(HOME)/security/2015/dsa-3171">samba</a>,
<a href="$(HOME)/security/2015/dsa-3172">cups</a>,
<a href="$(HOME)/security/2015/dsa-3173">libgtk2-perl</a>,
<a href="$(HOME)/security/2015/dsa-3174">iceweasel</a>,
<a href="$(HOME)/security/2015/dsa-3175">kfreebsd-9</a>,
<a href="$(HOME)/security/2015/dsa-3176">request-tracker4</a>,
<a href="$(HOME)/security/2015/dsa-3178">unace</a>,
<a href="$(HOME)/security/2015/dsa-3179">icedove</a> og
<a href="$(HOME)/security/2015/dsa-3180">libarchive</a>.
Læs dem omhyggeligt og gør det fornødne.</p>

<p>Debian-holdet med ansvar for langtidsunderstøttelse af Squeeze, har udgivet 
sikkerhedsopdateringsbulletiner vedrørende disse pakker:
<a href="https://lists.debian.org/debian-lts-announce/2015/02/msg00007.html">e2fsprogs</a>,
<a href="https://lists.debian.org/debian-lts-announce/2015/02/msg00008.html">nss</a>,
<a href="https://lists.debian.org/debian-lts-announce/2015/02/msg00009.html">linux-2.6</a>,
<a href="https://lists.debian.org/debian-lts-announce/2015/02/msg00010.html">samba</a>,
<a href="https://lists.debian.org/debian-lts-announce/2015/02/msg00011.html">openjdk-6</a>,
<a href="https://lists.debian.org/debian-lts-announce/2015/02/msg00012.html">request-tracker3.8</a>,
<a href="https://lists.debian.org/debian-lts-announce/2015/02/msg00013.html">cups</a>,
<a href="https://lists.debian.org/debian-lts-announce/2015/02/msg00014.html">sudo</a>,
<a href="https://lists.debian.org/debian-lts-announce/2015/02/msg00015.html">libgtk2-perl</a>,
<a href="https://lists.debian.org/debian-lts-announce/2015/02/msg00016.html">e2fsprogs</a>,
<a href="https://lists.debian.org/debian-lts-announce/2015/03/msg00000.html">bind9</a>,
<a href="https://lists.debian.org/debian-lts-announce/2015/03/msg00001.html">unace</a> og
<a href="https://lists.debian.org/debian-lts-announce/2015/03/msg00002.html">eglibc</a>.
Læs dem omhyggeligt og gør det fornødne.</p>

<p>Debians Stable Release Team har udgivet sikkerhedsopdateringsbulletiner
vedrørende pakkerne:
<a href="https://lists.debian.org/debian-stable-announce/2015/02/msg00002.html">spamassassin</a>,
<a href="https://lists.debian.org/debian-stable-announce/2015/02/msg00003.html">policyd-weight</a> og
<a href="https://lists.debian.org/debian-stable-announce/2015/02/msg00004.html">clamav</a>.
Læs dem omhyggeligt og gør det fornødne.</p>

<p>Bemærk at dette er et udvalg af de mere vigtige sikkerhedsbulletiner fra de 
seneste uger.  Hvis du ønsker at være ajour med sikkerhedsbulletiner udsendt af 
Debians sikkerhedshold, så tegn abonnement på
<a href="https://lists.debian.org/debian-security-announce/">sikkerhedspostlisten</a>
(og den separate <a href="https://lists.debian.org/debian-backports-announce/">\
backports-liste</a>, <a href="https://lists.debian.org/debian-stable-announce">\
listen med opdateringer til stable</a> og 
<a href="https://lists.debian.org/debian-lts-announce/">opdateringer til 
langtidsunderstøttelse</a>) for at modtage annonceringerne.</p>


<toc-add-entry name="nnwp">Nye og bemærkelsesværdige pakker</toc-add-entry>

<p>128 pakker er nyligt blevet føjet til Debians ustabile arkiv. 
<a href="https://packages.debian.org/unstable/main/newpkg">Blandt mange andre</a> 
er der tale om:</p>

<ul>
    <li><a href="https://packages.debian.org/unstable/main/fcoe-utils">\
	fcoe-utils — værktøjer til Fibre Channel over Ethernet</a></li>
    <li><a href="https://packages.debian.org/unstable/main/pidgin-gnome-keyring">\
	pidgin-gnome-keyring — integration af pidgin (og libpurple) med 
	systemnøgleringen</a></li>
    <li><a href="https://packages.debian.org/unstable/main/tlp">\
	tlp — værktøj til at spare på bærbare computeres batteristrøm</a></li>
    <li><a href="https://packages.debian.org/unstable/main/diaspora-installer">\
	diaspora-installer — distribueret socialt netværk-service - 
	installer</a></li>
    <li><a href="https://packages.debian.org/unstable/main/homesick">\
	homesick — gem dine dotfiler (configfiler) i Git</a></li>
    <li><a href="https://packages.debian.org/unstable/main/libdist-zilla-plugin-emailnotify-perl">\
	libdist-zilla-plugin-emailnotify-perl — dzil-plugin til afsendelse af 
	mail ved distributionsudgivelse</a></li>
    <li><a href="https://packages.debian.org/unstable/main/node-rbush">\
	node-rbush — højtydende spatialt 2-D-indeks til rektangler</a></li>
    <li><a href="https://packages.debian.org/unstable/main/python3-kmip">\
	python3-kmip — Key Management Interoperability Protocol - Python 
	3.x</a></li>
    <li><a href="https://packages.debian.org/unstable/main/wmcube">\
	wmcube — roterende 3-D-objekt, som viser den aktuelle 
	CPU-belastning</a></li>
    <li><a href="https://packages.debian.org/unstable/main/libnet-route-perl">\
	libnet-route-perl — portabel grænseflade til routingtabellen</a></li>
</ul>


<toc-add-entry name="wnpp">Pakker, der har brug for hjælp</toc-add-entry>

<wnpp link="https://lists.debian.org/debian-devel/2015/03/msg00042.html"
    orphaned="664"
    rfa="146" />


<toc-add-entry name="continuedpn">Ønsker du fortsat at læse DPN?</toc-add-entry>

<continue-dpn />

#use wml::debian::projectnews::footer editor="Cédric Boutillier, Jean-Pierre Giraud, Donald Norwood, Justin B Rye, Paul Wise" translator="Kåre Thor Olsen"
