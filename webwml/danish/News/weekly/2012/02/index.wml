#use wml::debian::projectnews::header PUBDATE="2012-01-23" SUMMARY="Debian fører på webservere, aptitude slår igen, Debian-penge, IGMP-denial of service i Linux"
#use wml::debian::translation-check translation="1.4"

# $Id$
# $Rev: 3025 $

<p>Velkommen til årets anden udgave af DPN, Debian-fællesskabets nyhedsbrev. 
Emner i denne udgave er blandt andre:</p>
<toc-display/>


<toc-add-entry name="w3techs">Debian fører på webservere</toc-add-entry>

<p>Ifølge en 
<a href="http://w3techs.com/blog/entry/debian_is_now_the_most_popular_linux_distribution_on_web_servers">\
nylig undersøgelse fra W3Techs</a>, har Debian netop overhalet CentOS, og er 
dermed den mest populære GNU/Linux-distribution på webservere.  Undersøgelsen er
baseret på en analyse af den mest populære million websteder ifølge Alexa, for 
at udvælge et repræsentativt udsnit af veletablerede websteder, og fokuserede 
kun på teknologierne anvendt på websteder (ikke individuelle websider eller 
desktopinstallationer).  I begyndelsen af 2012 blev Debian faktisk anvendt af 
29,4 procent af alle Linux-baserede websteder (og af 9,7 procent af alle 
websteder), mens CentOS blev anvendt af 29,1 procent af alle Linux-baserede 
websteder (og af 9,5 procent af alle websteder).  Debian <q>er i øjeblikket også
det styresytem med den hurtigste vækst:  Hver dag skifter 54 af den mest 
populære million websteder til Debian</q>, fortalte Matthias Gelbmann i 
artiklen.  Hvad angår den geografiske udbredelse af websteder, der anvender 
Debian, befinder de fleste sig i Europa (med 39,7 procent af alle websteder i 
Tyskland, 36,1 procent i Polen, 33.6 procent i Frankrig og 26,4 procent i 
Rusland).</p>


<toc-add-entry name="dummy">Dummywebserver i Debian?</toc-add-entry>

<p>Thomas Goirand foreslog nylig at 
<a href="http://lists.debian.org/debian-devel/2012/01/msg00148.html">\
slække eller helt fjerne nogle afhængigheder</a>, som webapplikationer har på en
webserverpakke.  Det ville hjælpe brugere, der installerer sådanne 
webapplikationer i chroots, mens webserveren kun er installeret uden for 
chroot'en.  Under den efterfølgende diskussion blev flere løsninger foreslået,
så som at levere en dummywebserverpakke i Debian.  Der blev gjort opmærksom på,
at sådanne dummypakker faktisk er meget lette at lave med pakken
<a href="http://packages.debian.org/equivs">equivs</a>, som fortjener at blive 
kendt af flere.</p>


<toc-add-entry name="aptitude">Aptitude slår igen</toc-add-entry>

<p>Christian Perrier bloggede om den
<a href="http://www.perrier.eu.org/weblog/2012/01/14#aptitude-revival">\
nylige genoplivelse af pakkehåndteringsprogrammet aptitude</a>.  Da den 
primære vedligeholder har mindre tid at afse til formålet, er antallet af 
fejl i aptitude fortsat med at vokse og er nu flere end 800.  I november 
sidste år begyndte Daniel Harwig og Manuel A. Fernandez Montecelo at arbejde på
det, med undersøgelse af fejl og forberedelse af en mulig ny version.  Hvis du 
vil hjælpe dem, så tilmeld dig postlisten 
<a href="http://lists.alioth.debian.org/cgi-bin/mailman/listinfo/aptitude-devel">\
aptitude-devel</a> på Alioth.</p>


<toc-add-entry name="donations-fu">Om donationer til Debian</toc-add-entry>

<p>Stefano Zacchiroli bloggede om 
<a href="http://upsilon.cc/~zack/blog/posts/2012/01/debian_donations-fu/">\
hvordan donationer til Debian anvendes af projektet</a>.  Først og fremmest 
forklarede Stefano hvordan penge anvendes i Debian-projektet:  Til at købe 
hardware og hardware-relaterede tjenesteydelser til Debians infrastruktur, 
til at sponsere bidragydersprints og til at dække rejseudgifter, der gør det
muligt for Debian Developers at repræsentere Debian ved konferencer og møder.
Dernæst bemærkede Stefano, at næsten alle donationer til Debian kommer fra 
privatpersoner og ikke fra store virksomhedsponsorer:  Virksomhedssponsorer 
sponserer primært DebConf (Debians årlige konference).  Slutteligt gjorde 
Stefano opmærksom på, at det er muligt at kontrollere hvordan Debian bruger
donerede penge:  Ved at læse 
<a href="http://www.spi-inc.org/meetings/minutes/">referaterne fra SPI's 
månedlige møder</a> eller <a href="http://wiki.debian.org/Sprints">listen 
over sprints</a>, ved at besøge 
<a href="http://wiki.debian.org/Teams/DPL">DPL-wikisiden</a> samt se 
<a href="http://media.debconf.org/">DebConf-rapporterne</a>.  Stefano 
tilføjede desuden, at han i løbet af den næste måneds tid vil arbejde 
yderligere på at forbedre Debians budgets gennemskuelighed.</p>

<p>I øvrigt, vedrørende Debians brug af penge, foreslog Yves-Alexis Perez at
<a href="http://www.corsac.net/?rub=blog&amp;post=1541">advokere for 
hardwaresponsering</a>.  Da det at bede om penge ikke altid er den første 
reflekshandling, foreslog han at vende tilbuddet på hovedet:  Hvis man mener, at
en Debian Developer kan bruge nogle penge til hardware, så bør man selv hæve 
stemmen og foreslå det, hvis udvikleren eksempelvis ikke selv bryder sig om at 
spørge.</p>


<toc-add-entry name="armhf">Armhf-status i Debian</toc-add-entry>

<p>Steve McIntyre bloggede om 
<a href="http://blog.einval.com/2012/01/09">statussen på armhf-tilpasningen i 
Debian</a>.  Siden midten af 2011 har han arbejdet på armhf som ny arkitektur i 
<q>debian-ports</q>; i december blev den importeret til Debians main-arkiv.  
Den automatiske opbygningssituation kan ses på 
<a href="https://buildd.debian.org/status/architecture.php?a=armhf&amp;suite=sid">\
statussiden armhf-buildd</a>.</p>


<toc-add-entry name="IGMP">IGMP-denial of service i Linux</toc-add-entry>

<p>Ben Hutchings skrev en interessant rapport om 
<a href="http://womble.decadent.org.uk/blog/igmp-denial-of-service-in-linux-cve-2012-0207.html">\
et sikkerhedsproblem i Linux</a>, fundet af ham selv, mens han arbejdede på 
<a href="http://bugs.debian.org/654876">fejl nummer 654876</a>.  Da hans bærbare 
computer gik ned igen og igen, når den kørte Linux 3.0 eller 3.1, tænkte Simon 
McVittie - som rapporterede fejlen - at det kunne være en fejl i en driver.  
Men da Ben analyserede nedbrudsloggen, bemærkede han at <q>en pakke modtaget 
via den trådløse grænseflade, blev behandlet af IGMP, som dernæst dividerede med 
nul.</q>  IGMP-pakker anvendes til at understøtte multicastroutere:  Som Ben 
forklarede, <q>alle multicastaddresser svarer til et dynamisk sæt hosts, kaldet 
en multicastgruppe</q>.  For at finde ud af, hvilken host, der hører til hvilken
gruppe, sender routeren pakker og computeren svarer i intervaller.  Der er tre 
forskellige udgaver af IGMP-protokollen, som anvendes til at definere 
computerens Maximum Response Time (MRT, maksimale svartid).  Ben opdagede, at 
nedbruddet blev forårsaget af en division med 0 ved pakker med en MRT på 0.  
Patch'en er medtaget i Linux 3.0.17, 3.1.9, 3.2.1, og Debians pakkede version
3.1.8-2.
<br />
Godt klaret, Ben!</p>


<toc-add-entry name="interviews">Interview</toc-add-entry>

<p>Der har været et <q>People behind Debian</q>-interview:  Med
<a href="http://raphaelhertzog.com/2012/01/13/people-behind-debian-steve-mcintyre-debian-cd-maintainer-former-debian-project-leader/">\
Steve McIntyre</a> (Debian cd-vedligeholder og tidligere 
Debian-projektleder).</p>


<toc-add-entry name="other">Andet nyt</toc-add-entry>

<p>Gerfried Fuchs skrev en interessant artikel om sit
<a href="http://rhonda.deb.at/blog/2012/01/19">arbejde med at udrydde 
udgivelseskritiske fejl i stable</a>.  RC-fejl i stable behandles sjældent, da 
folk normalt koncentrerer sig om RC-fejl i unstable, men - som Gerfried 
bemærkede - <q>det er en af vores understøttede udgivelser og dermed burde den 
få en del opmærksomhed, i det mindste fra vedligeholderne af de pågældende 
pakker.</q></p>

<p>Enrico Zini annoncerede, at 
<a href="http://www.enricozini.org/2012/debian/debtags-for-derivatives/">\
Debtags-webstedet også fungerer for derivative distributioner</a>:  Webstedet 
viser nu også pakker fra Ubuntu, og kan udvides til alle Debian-derivativer.</p>


<toc-add-entry name="events">Kommende arrangementer</toc-add-entry>

<p>Der er flere kommende Debian-relaterede arrangementer:</p>

<ul>
    <li>1. februar, irc.freenode.org, #ubuntu-classroom, &ndash; 
	<a href="https://wiki.ubuntu.com/UbuntuDeveloperWeek/Timetable">\
	<q>Arbejde med Debian</q></a>, en online-workshop af Iain Lane og 
	Stefano Rivera</li>
    <li>4.-5. februar, Bruxelles, Belgien &ndash; Debian-stand og flere 
	Debian-relaterede foredrag ved <a href="$(HOME)/News/2012/20120120">Free
	and Open Source Developers' European Meeting (FOSDEM)</a></li>
    <li>17.-19. februar, Paris, Frankrig &ndash; 
	<a href="http://wiki.debian.org/BSP2012/Paris">Debian Bug Squashing
	Party</a></li>
</ul>

<p>Man finder flere oplysninger om Debian-relaterede arrangementer og foredrag i
<a href="$(HOME)/events">begivenhedsafsnittet</a> på Debians websted, ellers kan 
man tegne abonnement på en af vores arrangementspostlister dækkende forskellige
områder:
<a href="http://lists.debian.org/debian-events-eu">Europa</a>, 
<a href="http://lists.debian.org/debian-events-nl">Holland</a>, 
<a href="http://lists.debian.org/debian-events-ha">spansktalende Amerika</a>, 
<a href="http://lists.debian.org/debian-events-na">Nordamerika</a>.</p>

<p>Ønsker du at organisere en Debian-stand eller en Debian-installeringsfest?
Kender du til andre kommende Debian-relaterede arrangementer?  Har du holdt et
Debian-foredrag og ønsker at linke til det fra vores 
<a href="$(HOME)/events/talks">foredragsside</a>?  Send en engelsksproget e-mail
til <a href="mailto:events@debian.org">Debian Events Team</a>.</p>


<toc-add-entry name="newcontributors">Nye Debian Contributors</toc-add-entry>

<p>Otte ansøgere er blevet <a href="https://nm.debian.org/nmlist.php#newmaint">\
accepteret</a> som Debian Developers, en ansøger er blevet 
<a href="http://lists.debian.org/debian-project/2011/12/msg00061.html">\
accepteret</a> som Debian Maintainer og fjorten personer er 
<a href="http://udd.debian.org/cgi-bin/new-maintainers.cgi">begyndt at 
vedligeholde pakker</a> siden den foregående udgave af Debian Project News.  
Hils
# New DDs
Intrigeri,
Ryan Kavanagh,
Daisuke Higuchi,
Tanguy Ortolo,
Angel Abad,
Harshula Jayasuriya,
Loong Jin Chow,
Iulian Udrea,
# New DM
Mahyuddin Susanto,
# New package maintainers
Jean-Michel Vourgère,
Andrei Zavada,
Dean Evans,
Zbigniew Jędrzejewski-Szmek,
Kay Hayen,
Olivier Aubert,
Hendrik Tews,
Leonardo Robol,
Dmitry Smirnov,
J. Félix Ontañón,
Benedict Verhegghe,
Tobias Frost,
Christoph Reiter og
Chris Coulson
velkommen i vores projekt!</p>


<toc-add-entry name="rcstats">Statistik over udgivelseskritiske fejl i den kommende udgivelse</toc-add-entry>

<p>Ifølge <a href="http://udd.debian.org/bugs.cgi">Bugs Search-grænsefladen i 
Ultimate Debian Database</a>, er den kommende udgivelse, Debian 7.0 <q>Wheezy</q>, 
i øjeblikket påvirket af 736 udgivelseskritiske fejl.  Hvis man ignorerer fejl, 
der er lette at løse eller er ved at blive løst, er der rundt regnet 495 
udgivelseskritiske fejl tilbage, som skal løses for at udgivelsen kan finde 
sted.</p>

<p>Der er også en 
<a href="http://blog.schmehl.info/Debian/rc-stats/7.0-wheezy/2012-03">mere 
udførlig statistik</a>, foruden nogle 
<a href="http://wiki.debian.org/ProjectNews/RC-Stats">tips til hvordan man kan 
fortolke</a> tallene.</p>


<toc-add-entry name="l10n">Status på lokaltilpasning af Debian Installer</toc-add-entry>

<p>I sin sidste rapport om 
<a href="http://www.perrier.eu.org/weblog/2012/01/19#di-l10n-update-2012-05">\
lokaltilpasning af Debian Installer</a>, bemærkede Christian Perrier, at 22 
sprog i øjeblikket er ajourførte hvad angår D-I's corefiler; ti sprog (tjekkisk, 
tysk, spansk, fransk, italiensk, kasakhisk, hollandsk, portugiskisk, russisk og
slovakisk) er pt. 100 procent komplette.</p>


<toc-add-entry name="dsa">Vigtige Debian Security Advisories</toc-add-entry>

<p>Debians Security Team har udgivet bulletiner vedrørende (blandt andre) disse
pakker:
<a href="$(HOME)/security/2012/dsa-2384">cacti</a>,
<a href="$(HOME)/security/2012/dsa-2385">pdns</a>,
<a href="$(HOME)/security/2012/dsa-2386">openttd</a>,
<a href="$(HOME)/security/2012/dsa-2387">simplesamlphp</a>,
<a href="$(HOME)/security/2012/dsa-2388">t1lib</a>,
<a href="$(HOME)/security/2012/dsa-2389">linux-2.6</a>,
<a href="$(HOME)/security/2012/dsa-2390">openssl</a> og
<a href="$(HOME)/security/2012/dsa-2391">phpmyadmin</a>.
Læs dem omhyggeligt og gør det fornødne.</p>

<p>Debians Backports Team har udgivet en bulletin vedrørende pakken
<a href="http://lists.debian.org/debian-backports-announce/2012/01/msg00000.html">\
openswan</a>.  Læs den omhyggeligt og gør det fornødne.</p>

<p>Bemærk at dette er et udvalg af de mere vigtige sikkerhedsbulletiner fra de 
seneste uger.  Hvis du ønsker at være ajour med sikkerhedsbulletiner udsendt af 
Debians sikkerhedshold, så tegn abonnement på
<a href="http://lists.debian.org/debian-security-announce/">sikkerhedspostlisten</a>
(og den separate <a href="http://lists.debian.org/debian-backports-announce/">\
backports-liste</a>, og <a href="http://lists.debian.org/debian-stable-announce">\
listen med opdateringer til stable</a> eller 
<a href="http://lists.debian.org/debian-volatile-announce">volatile-listen</a>, til 
<q>Lenny</q>, den gamle stabile distribution) for at modtage annonceringerne.</p>


<toc-add-entry name="nnwp">Nye og bemærkelsesværdige pakker</toc-add-entry>

<p>587 pakker er nyligt blevet føjet til Debians ustabile arkiv. 
<a href="http://packages.debian.org/unstable/main/newpkg">Blandt andre</a> er der
tale om:</p>

<ul>
    <li><a href="http://packages.debian.org/unstable/main/dia-shapes">dia-shapes &ndash; diagrameditor</a></li>
    <li><a href="http://packages.debian.org/unstable/main/freeciv-client-extras">freeciv-client-extras &ndash; Civilization-lignende turbaseret strategispil (yderligere scripts og værktøjer)</a></li>
    <li><a href="http://packages.debian.org/unstable/main/kfreebsd-headers-9.0-1-686">kfreebsd-headers-9.0-1-686 &ndash; headerfiler FreeBSD 9.0's kerne</a></li>
    <li><a href="http://packages.debian.org/unstable/main/xul-ext-refcontrol">xul-ext-refcontrol &ndash; kontroller hvad der bliver sendt som HTTP Referer til hvert enkelt websted</a></li>
    <li><a href="http://packages.debian.org/unstable/main/advene">advene &ndash; annotér dvd'er, udveksl på nettet</a></li>
    <li><a href="http://packages.debian.org/unstable/main/clinica">clinica &ndash; simpelt program til håndtering af lægejournaler</a></li>
    <li><a href="http://packages.debian.org/unstable/main/gedit-source-code-browser-plugin">gedit-source-code-browser-plugin &ndash; kildekodeklasse- og funktionsbrowserplugin til Gedit</a></li>
    <li><a href="http://packages.debian.org/unstable/main/googlefontdirectory-tools">googlefontdirectory-tools &ndash; forskellige værktøjer til generering, analysering og redieringer af fontfiler</a></li>
    <li><a href="http://packages.debian.org/unstable/main/linux-source-3.2">linux-source-3.2 &ndash; kildekode til Linux-kernens version 3.2 med Debian-patches</a></li>
    <li><a href="http://packages.debian.org/unstable/main/mediainfo">mediainfo &ndash; kommandolinjeværktøj til læsning af oplysninger fra audio-/videofiler</a></li>
    <li><a href="http://packages.debian.org/unstable/main/mplayer-gui">mplayer-gui &ndash; filmafspiller til Unix-lignende systemer</a></li>
    <li><a href="http://packages.debian.org/unstable/main/sparkleshare">sparkleshare &ndash; distributerede samarbejds- og delingsværktøjer</a></li>
</ul>


<toc-add-entry name="wnpp">Pakker, der har brug for hjælp</toc-add-entry>

<p>I øjeblikket er <a href="$(DEVEL)/wnpp/orphaned">396 pakker forældreløse</a> 
og <a href="$(DEVEL)/wnpp/rfa">149 pakker kan adopteres</a>: se den komplette
liste over <a href="$(DEVEL)/wnpp/help_requested">pakker, der har brug for din 
hjælp</a>.</p>


<toc-add-entry name="continuedpn">Ønsker du fortsat at læse DPN?</toc-add-entry>

<p>Hjælp os med at fremstillet nyhedsbrevet.  Vi har stadig behov for flere 
frivillige skribenter, som overvåger Debian-fællesskabet og rapportere om hvad 
der sker.  Se <a href="http://wiki.debian.org/ProjectNews/HowToContribute">\
bidragssiden</a> for at finde ud af hvordan man hjælper.  Vi ser frem til at 
modtage din mail (på engelsk) på <a href="mailto:debian-publicity@lists.debian.org">\
debian-publicity@lists.debian.org</a>.</p>

#use wml::debian::projectnews::footer editor="Francesca Ciceri, Andrei Popescu, David Prévot, Justin B Rye" translator="Kåre Thor Olsen"
