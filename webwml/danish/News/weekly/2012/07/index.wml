#use wml::debian::projectnews::header PUBDATE="2012-04-02" SUMMARY="Bits fra Debian Med-holdet, rapport fra DSA-holdets sprint, farvel og tak for alle nyhederne"
#use wml::debian::translation-check translation="1.6"

# $Id$
# $Rev: 3517 $
# Status: [content-frozen]

<intro issue="syvende" />
<toc-display/>

<toc-add-entry name="med">Bits fra Debian Med-holdet</toc-add-entry>

<p>Andreas Tille sendte nogle 
<a href="http://lists.debian.org/debian-devel-announce/2012/03/msg00009.html">\
bits fra Debian Med-holdet</a>, hvor han nævnte nylige initiativer fra holdet, 
herunder <a href="http://debian-med.alteholz.de/advent/"><q>Debian Med Bug 
Squashing Advent Calendar 2011</q></a> og projektet
<a href="http://wiki.debian.org/DebianMed/MoM"><q>Mentoring of the Month</q>
(MoM)</a>.  Andreas mindede os også om, at Debian Med-projektet i januar fyldte 
ti år.  På ti år er Debian Med vokset fra et enmandsprojekt til et <q>stærkt 
hold, som vedligeholder over 200 meget specialiserede pakker, med en høj 
kvalitetsstandard</q>, som Andreas skrev i et
<a href="http://debianmed.blogspot.com/2012/01/10-anniversary-of-debian-med-posted-by.html">\
relateret blogindlæg</a>.  Debian Med-projektet leverer og vedligeholder ikke 
kun specialiserede pakker til biologi og medicin, men er — som andre Debian 
Blends — <q>et godt sted at begynde at arbejde i Debian, fordi nytilkomne først 
kan arbejde med et kendt emne (Blend'ens dækningområde — i dette tilfælde 
medicin og bioinformatik) og lære Debians regler at kende, inden for et hold med 
en fælles interesse</q>, tilføjede han i mailen.  Ideen blev bekræftet af 
resultatet af en <a href="http://wiki.debian.org/DebianMed/Developers">\
undersøgelse med fokus på hvorfor Debian Med-holdmedlemmer blev Debian 
Developers</a>.</p>


<toc-add-entry name="OSI">Debian bliver medlem af OSI</toc-add-entry>

<p>Debian-projektet har offentliggjort, at det 
<a href="$(HOME)/News/2012/20120330">melder sig ind i <q>Open Source Initiative 
(OSI)</q></a> som affilieret.  OSI blev grundlagt i 1998 med det formål at 
forklare om, være fortaler for og beskytte udtrykket <q>open source</q>.  I 
efterhånden mange år, har OSI hjulpet <q>Open Source</q>-varemærket med at 
opnå anerkendelse, i særdeleshed inden for forretningsverdnen.</p>


<toc-add-entry name="admins">Rapport fra DSA-holdets sprint</toc-add-entry>

<p>Luca Filipozzi skrev en 
<a href="http://lists.debian.org/debian-project/2012/03/msg00032.html">rapport
fra Debian System Administrators-holdets (<q>DSA</q>) sprint</a>, som fandt 
sted i weekenden den 16.-18. marts i Oslo, Norge.  Under mødet diskuterede 
holdet en langtrækkende plan for Debians infrastruktur, gennemgik de maskiner,
som i øjeblikket administreres og udarbejdede procedurer vedrørende konti og 
gruppehåndtering.  Et af hovedpunkterne, som blev diskuteret på mødet, var 
nødvendigheden af at forny maskinparken — den er nu gamle og forlængst ude af 
garantiperioden — og hvordan det kan gøres.  Mens Debians hardwarebehov 
tidligere blev dækket af donationer af ny og brugt hardware fra enkeltpersoner 
og organisationer, er det ikke længere tilfældet.  Holdet udviklede en 
<q>Femårsplan</q> beskrivende en hardwareudskiftningscyklus, for at undgå at 
have maskiner, som er mere end fem år gamle.  <q>Et klart resultat af vores 
arbejde med Femårplanen, er en forståelse for, at hardware nu er blevet en af 
Debians største udgiftsposter</q>, skrev Luca.  Forskellige maskiner er også 
nødvendige, for at kunne understøtte hele udvalget af arkitekturer, som Debian 
leveres til.  For flere oplysninger om hvordan man donerer udstyr til 
Debian-projektet, bedes man kontakte 
<a href="mailto:hardware-donations@debian.org">\
hardwaredonationsholdet</a> på engelsk.
<br />
DSA-sprinten blev gjort mulig takket være <a href="$(HOME)/donations">\
donationer</a> til Debian samt af Varnish Software, der var vært for sprinten 
og gav mad og drikke.  Tak!</p>


<toc-add-entry name="trek"><q>Fascinerede</q>: En Debian-baseret tricorder</toc-add-entry>

<p>Peter Jansen, en forsker inden for de kognitive videnskaber, 
<a href="http://arstechnica.com/gadgets/news/2012/03/researcher-publishes-specs-for-real-linux-powered-star-trek-tricorder">\
gav liv til Spocks tricorder</a> fra den populære tv-serie Star Trek.  Peter 
udviklede faktisk et håndhold apparat, som — takket være dets indbyggede
sensorer — kan måle forskellige ting i omgivelserne (så som temperatur, 
luftfugtighed, magnetfelter, osv.).  Apparatet kører Debian GNU/Linux på en 
ARM920T-baseret Atmel-microcontroller.  Hardwarespecifikationer og 
-diagrammer, samt softwaren, er licenseret under henholdsvis TAPR 
non-commercial og GPL 3 og er tilgængelige fra 
<a href="http://www.tricorderproject.org/">projektets websted</a>.</p>


<toc-add-entry name="alexmeike">Farvel, og tak for alle nyhederne</toc-add-entry>

<p>Året var 2006.  Stedet var Oaxtepec, Mexico.  Arrangementet var DebConf6.
<a href="http://lists.debian.org/debian-devel-announce/2006/06/msg00005.html">\
Sådan blev Publicity-holdet født</a>, under en BoF med titlen <q>Representing 
Debian</q>.  Blandt andre deltog to Debian-bidragydere (som senere blev Debian 
Developers), Alexander Schmehl og Meike Reichle.  Hvis du er fast læser af 
Debian Project News, eller bidragyder til Publicity-holdet, genkender du nok
deres navne.  I de forgangne seks år, arbejdede de dagligt på at levere nyheder 
til os fra Debians verden og på at offentliggøre vigtige ændringer inden for 
projektet.  Alexander og Meike har nu besluttet at 
<a href="http://lists.debian.org/debian-devel-announce/2012/03/msg00011.html">\
træde tilbage fra Press- og Publicity-holdet</a>, for at begive sig ud på et 
<a href="http://blog.alphascorpii.net/english/personal/to-those.html">helt andet 
eventyr</a>.  Publicity-holdet ønsker at benytte denne lejlighed til at takke 
for deres utrættelige arbejde, deres kreativitet og deres inspirerende arbejde.
<br />
Farvel, og tak for alle nyhederne!</p>


<toc-add-entry name="interviews">Interview</toc-add-entry>

<p>Raphaël Hertzog har udgivet et <q>People behind Debian</q>-interview med
<a href="http://raphaelhertzog.com/2012/03/23/people-behind-debian-joerg-jaspert/">\
Jörg Jaspert</a> (FTPmaster, Debian Account Manager, med mere), mens Petter 
Reinholdtsen interviewede 
<a href="http://people.skolelinux.org/pere/blog/Debian_Edu_interview__John_Ingleby.html">\
John Ingleby</a> til sin række af Debian Edu-interview.</p>

<p>Desuden interviewede Chris Woolfrey 
<a href="http://blogs.fsfe.org/fellowship-interviews/?p=547">Guido Günther</a>.
Zlatan Todorić interviewede 
<a href="http://ulk.rs.ba/debian/intervju-sa-joey-hessom">Joey Hess</a> om hans 
deltagelse i DebConf11, som fandt sted i august sidste år i Banja Luka.</p>


<toc-add-entry name="other">Andet nyt</toc-add-entry>

<p>Stefan Fritsch offentliggjorde nogle
<a href="http://lists.debian.org/debian-devel-announce/2012/03/msg00013.html">\
bits fra Apache Maintainers</a> hvor nogle ændringer blev annonceret — et nyt 
sæt pakningsretningslinjer, en nylig større Apache HTTPD-opgradering og en 
kommende pakketransition.</p>

<p>Axel Beckert skrev nyligt om den (måske midlertidige)
<a href="http://noone.org/blog/English/Computer/Debian/aptitude-gtk%20will%20likely%20vanish.html">\
forsvinden af aptitude-gtk</a>.  Det nye hold har i øjeblikket fokus på den 
interne kode og den medfødte ncurses-brugergrænseflade, men alle, der ønsker at 
bidrage til GUI'en, er velkomen til at
<a href="http://lists.alioth.debian.org/cgi-bin/mailman/listinfo/aptitude-devel">\
blive medlemmer af Aptitude-holdet</a>.</p>

<p>Kurt Roeckx oplyste, at 
<a href="http://lists.debian.org/debian-devel-announce/2012/03/msg00010.html">\
DPL-kandidaternes indsigelser er offentliggjort</a> og nu er tilgængelige som en
del af <a href="$(VOTE)/2012/vote_001">deres valgprogrammer</a>, og sendte 
desuden en 
<a href="http://lists.debian.org/debian-devel-announce/2012/03/msg00015.html">\
opfordring til at stemme</a>.  Afstemningen slutter lørdag den 14. april.</p>

<p>Stefano Zacchiroli offentliggjorde, at 
<a href="http://lists.debian.org/debian-devel-announce/2012/03/msg00008.html">\
LDAP's dnsZoneEntry-attribut for *.debian.net-domæner vil blive gjort offentlig
tilgængelig om to uger</a>.  Intentionen er at gøre det lettere at se dataene,
som i øjeblikket kun er tilgængelige via et DNS-opslag.</p>

<p>Jan Hauke Rahm skrev en 
<a href="http://lists.debian.org/debian-devel-announce/2012/03/msg00014.html">\
rapport fra Front Desk- og DAM-sprinten</a>, der for nylig fandt sted i 
Mönchengladbach, Tyskland.  Under mødet arbejdede medlemmerne af begge hold 
på <a href="https://nm.debian.org/"><q>New Members</q>-webgrænsefladen</a>, 
foruden længe uafklarede NM-ansøgninger.  Mødet viste sig at være en god 
mulighed for at diskutere ansigt til ansigt samt håndtere personfølsomme sager, 
og arbejde på afventende forespørgsler.  Begge hold takker Credativ, der var 
vært for mødet.</p>


<toc-add-entry name="newcontributors">Nye Debian Contributors</toc-add-entry>

<p>Elleve ansøgere er blevet 
<a href="https://nm.debian.org/public/nmlist#done">accepteret</a> som Debian 
Developers, seks ansøgere er
<a href="http://lists.debian.org/E1SBckR-0004gS-ES@franck.debian.org">blevet</a>
<a href="http://lists.debian.org/E1SCtPt-0006gV-Au@franck.debian.org">\
accepteret</a> som Debian Maintainers, og seks personer er 
<a href="http://udd.debian.org/cgi-bin/new-maintainers.cgi">begyndt at 
vedligeholde pakker</a> siden foregående udgave af Debian Project News.  Hils
Arno Töll, Mathieu Malaterre, Johann Felix Soden, Roland Dreier, Dmitrijs
Ledkovs, Ana Carolina Comandulli, Michael Gilbert, Carl Chenet, Mònica Ramírez 
Arceda, Michael Stapelberg, Alessandro Ghedini, David Steele, Khalid El Fathi, 
Rodolfo García Peñas, Dmitry Smirnov, Sven Joachim, Simon Josefsson, Guo Yixuan, 
Emile Joubert, Jonathan Steinert, Benjamin J. Scott, Melissa Draper og Lennart
Weller velkommen i vores projekt!</p>


<toc-add-entry name="rcstats">Statistik over udgivelseskritiske fejl i den kommende udgivelse</toc-add-entry>

<rcstats release="Wheezy"
	testing="742"
	tobefixed="536" />


<toc-add-entry name="dsa">Vigtige Debian Security Advisories</toc-add-entry>

<p>Debians Security Team har udgivet bulletiner vedrørende (blandt andre) disse
pakker:
<a href="$(HOME)/security/2012/dsa-2436">libapache2-mod-fcgid</a>,
<a href="$(HOME)/security/2012/dsa-2434">nginx</a>,
<a href="$(HOME)/security/2012/dsa-2435">gnash</a>,
<a href="$(HOME)/security/2012/dsa-2437">icedove</a>,
<a href="$(HOME)/security/2012/dsa-2438">raptor</a>,
<a href="$(HOME)/security/2012/dsa-2439">libpng</a>,
<a href="$(HOME)/security/2012/dsa-2440">libtasn1-3</a>,
<a href="$(HOME)/security/2012/dsa-2441">gnutls26</a>,
<a href="$(HOME)/security/2012/dsa-2442">openarena</a>,
<a href="$(HOME)/security/2012/dsa-2443">linux-2.6</a>,
<a href="$(HOME)/security/2012/dsa-2444">tryton-server</a>,
<a href="$(HOME)/security/2012/dsa-2445">typo3-src</a> og
<a href="$(HOME)/security/2012/dsa-2398">curl</a> (opdateret bulletin).
Læs dem omhyggeligt og gør det fornødne.</p>

<p>Debians Backports Team har udgivet bulletiner vedrørende disse pakker:
<a href="http://lists.debian.org/debian-backports-announce/2012/03/msg00002.html">gnash</a>,
<a href="http://lists.debian.org/debian-backports-announce/2012/03/msg00003.html">puppet</a>,
<a href="http://lists.debian.org/debian-backports-announce/2012/03/msg00004.html">nginx</a> og
<a href="http://lists.debian.org/debian-backports-announce/2012/03/msg00005.html">freetype</a>.
Læs den omhyggeligt og gør det fornødne.</p>

<p>Bemærk at dette er et udvalg af de mere vigtige sikkerhedsbulletiner fra de 
seneste uger.  Hvis du ønsker at være ajour med sikkerhedsbulletiner udsendt af 
Debians sikkerhedshold, så tegn abonnement på
<a href="http://lists.debian.org/debian-security-announce/">sikkerhedspostlisten</a>
(og den separate <a href="http://lists.debian.org/debian-backports-announce/">\
backports-liste</a>, og <a href="http://lists.debian.org/debian-stable-announce">\
listen med opdateringer til stable</a> for at modtage annonceringerne.</p>


<toc-add-entry name="nnwp">Nye og bemærkelsesværdige pakker</toc-add-entry>

<p>207 pakker er nyligt blevet føjet til Debians ustabile arkiv. 
<a href="http://packages.debian.org/unstable/main/newpkg">Blandt andre</a> er der
tale om:</p>

<ul>
    <li><a href="http://packages.debian.org/unstable/main/fonts-dancingscript">\
	fonts-dancingscript — livligt, afslappet script med hoppende bogstaver 
	og størrelsesændringer</a></li>
    <li><a href="http://packages.debian.org/unstable/main/keepnote">\
	keepnote — notat- og organisatorisk program, som virker på tværs af 
	platforme</a></li>
    <li><a href="http://packages.debian.org/unstable/main/kvpm">\
	kvpm — logisk volume manager og diskpartitioneringsprogram med 
	KDE-baseret GUI</a></li>
    <li><a href="http://packages.debian.org/unstable/main/petitboot">\
	petitboot — ncurses-version af petitboot, en kexec-baseret 
	bootloader</a></li>
    <li><a href="http://packages.debian.org/unstable/main/python-geopy">\
	python-geopy — geokodningsværktøjskasse til Python</a></li>
    <li><a href="http://packages.debian.org/unstable/main/qtscrob">\
	qtscrob — Audioscrobbler-indsender til i Rockbox-formatet 
	.scrobbler.log</a></li>
    <li><a href="http://packages.debian.org/unstable/main/shelltestrunner">\
	shelltestrunner — test kommandolinjeprogrammer eller vilkårlige 
	shell-kommandoer</a></li>
    <li><a href="http://packages.debian.org/unstable/main/tabble">\
	tabble — programlauncher med faneblade til X</a></li>
    <li><a href="http://packages.debian.org/unstable/main/yagf">\
	yagf — grafisk grænseflade til optisk tegngenkendelses-software</a></li>
</ul>


<toc-add-entry name="wnpp">Pakker, der har brug for hjælp</toc-add-entry>

<wnpp link="http://lists.debian.org/debian-devel/2012/03/msg00875.html"
	orphaned="432"
	rfa="152" />

<toc-add-entry name="continuedpn">Ønsker du fortsat at læse DPN?</toc-add-entry>

<continue-dpn />

#use wml::debian::projectnews::footer editor="Moray Allan, Cédric Boutillier, Francesca Ciceri, David Prévot" translator="Kåre Thor Olsen"
