#use wml::debian::projectnews::header PUBDATE="2014-12-01" SUMMARY="DebConf15 hilser sine første elleve sponsorer velkommen, Debian kører på en graflommeregner, afstemninger vedrørende generel beslutning vedrørende sammenkobling af initsystemer, bits fra Debian Med-holdet, Freexians tredje rapport om Debian Long Term Support, Newcomer-tag i BTS, FOSS Outreach Program for Women, Resultater af Release Team-sprint, Sjov og fornuft i Debian, Bemærkninger til Cambridge Mini-DebConf, Afsluttende rapport om DebConf14, Debian Description Translation Project, LiMux-fejludrydningsfest i München, DPN spørger: Radioamatører, hvad laver i?"
#use wml::debian::translation-check translation="1.4"

# $Id$
# $Rev: 5730 $
# Status: [content-frozen]

<intro issue="sektende" />
<toc-display/>


<toc-add-entry name="DC15Spon">DebConf15 hilser sine første elleve sponsorer velkommen!</toc-add-entry>

<p>Hvert år i de forgangne 14 år, har Debian holdt en 
<a href="http://debconf.org/">årlig konference</a> for udviklere og brugere.  
I august 2015 finder <a href="http://debconf15.debconf.org/">DebConf15</a> sted 
i Heidelberg i Tyskland.  I midten af november havde ni virksomheder allerede 
besluttet at være <a href="https://bits.debian.org/tag/debconf.html">\
sponsorer</a> og siden har yderligere to sluttet sig til: credativ, sipgate, 
Matanel Foundation, Google, Farsight Security, Martin Alfke / Buero 2.0, Ubuntu, 
Mirantis, Logilab, Netways og Hetzner.  Hvis man har kendskab til en 
organisation, der har lyst til at blive sponsor for arrangementet, opfordrer 
DebConf-holdet til at tage et kig på 
<a href="http://media.debconf.org/dc15/fundraising/debconf15_sponsorship_brochure.pdf">\
sponsorbrochuren</a>, som indeholder alle relevante oplysninger.  Vi ser frem 
til en fantastisk konference!</p>


<toc-add-entry name="DebCalc">Debian kører på en graflommeregner</toc-add-entry>

<p>Ude på nettet var der et indlæg på hackaday.com om 
<a href="http://hackaday.com/2014/11/18/running-debian-on-a-graphing-calculator/">\
Debian kørende og i brug på graflommeregner</a>.  Build'et blev udført ved hjælp 
af tilgængelige open source-værktøjer og en ARM-emulator, som dernæst blev 
uploadet til enheden.  Ivoah fra omnimaga-forummerne uddybede og forklarede 
hvordan man gør, sammen med en video, i et 
<a href="http://codinghobbit.no-ip.org/blog/?p=81">blogindlæg</a>.</p>


<toc-add-entry name="init_vote">Afstemninger vedrørende generel beslutning om sammenkobling af initsystemer</toc-add-entry>

<p>Debian Developer-fællesskabet 
<a href="https://vote.debian.org/~secretary/gr_initcoupling/results.txt">\
stemte</a> om og vedtog, at det ikke er nødvendigt med en generel beslutning 
vedrørende sammenkobling af initsystemer.  Afstemningen om den generelle 
beslutning <a href="$(HOME)/vote/2014/vote_003">initsystemsammenkobling</a> blev 
foreslået som en reaktion på den tekniske komites valg af systemd som 
<a href="https://bugs.debian.org/cgi-bin/bugreport.cgi?bug=727708#6734">\
standardinitsystem for Linux-arkitekturer</a>.  Ud af de fem tilgængelige 
valgmuligheder i afstemningen, vandt mulighed nummer 4 <q>Generel beslutning er 
ikke krævet</q> 
<a href="https://vote.debian.org/~secretary/gr_initcoupling/tally.txt">\
afstemningen</a>.</p>


<toc-add-entry name="Med_Bits">Bits fra Debian Med-holdet</toc-add-entry>

<p>Versionsnummeret på debian-meds metapakker blev hævet til 1.99, som et signal 
om at planen er at udgive version 2.0 med Jessie.  Udgaven indeholder for første 
gang delvis understøttelse af Hospital Information Systems (HIS).</p>

<p>Holdet har arbejdet hårdt på at aktivere DFSG-frie licenser og få pakker 
flyttet fra non-free til main; de har været i løbende dialog med Joe 
Felsenstein, forfatteren af PHYLIP, der med glæde besluttede at gå over til en 
fri licens, og som følge her af blev PHYLIP udgivet i september under en 
<a href="http://evolution.genetics.washington.edu/phylip.html">\
BSD-2-clause</a>-licens.  Holdets arbejde med licensændringer viser, at det er 
muligt at få gennemført positive licensændringer, som alle får glæde af, og de 
håber at deres tilgang kan anvendes i lignende situationer.</p>

<p>Holdet er også involveret i en artikel, som kommer på 
<a href="http://www.biomedcentral.com/">BioMed Central</a>.  Titlen bliver 
<q>Community-driven development for computational biology at Sprints, Hackathons 
and Codefests</q>.</p>

<p>Slutteligt har Debian Med-holdet en
<a href="http://debian-med.alteholz.de/advent/">\
Fejludryddelsesadventskalender</a>.  Man er velkommen til at deltage i deres 
fejludryddelsesarbejde, hvor de (og du!) lukker fejl.</p>


<toc-add-entry name="LTS">Freexians tredje rapport om Debian Long Term Support</toc-add-entry>

<p>Debians <a href="https://wiki.debian.org/LTS">Long Term Support</a> (LTS, 
langtidsunderstøttelse) er et samarbejde mellem 
<a href="http://www.freexian.com/services/debian-lts.html">lønnede 
bidragydere</a> og sponsorer, med det formål at fortsætte udgivelsescyklussen 
for <a href="https://wiki.debian.org/DebianOldStable">oldstable</a> (Squeeze).  
I oktober 2014 var der 13,75 timer fordelt på tre bidragydere:  Thorsten 
Alteholz, Raphaël Hertzog og Holger Levsen.  Arbejdet gav to nye sponsorer, 
<a href="http://daevel.fr/">Daevel</a> og <a href="http://www.fosster.com/">\
FOSSter</a>, og der er nu 45,5 timer at bruge på lønnet LTS-arbejde hver måned.  
Godt nyt og god fremdrift, men stadig langt fra det  
<a href="http://www.freexian.com/services/debian-lts.html">minimale mål med at 
finansiere hvad der svarer til en halvtidsstilling</a>.  Hvis backlog'en vokser 
yderligere, vil de 
<a href="http://www.freexian.com/services/debian-lts-details.html#join">kigge 
efter flere lønnede bidragydere</a>, som kan deles om arbejdsmængden.</p>

<p>Totalt var der anført 33 pakker i filen dla-needed.txt, ventende på en 
opdatering, seks færre end i sidste måned.  Listen over 
<a href="https://security-tracker.debian.org/tracker/status/release/oldstable">\
åbne sårbarheder i Squeeze</a>, viste i alt cirka 60 påvirkede pakker, hvilket 
er forklaret ved CVE-fejlsøgning i Squeeze, som ikke var udført i det seneste 
par dage, samt POODLE-problemer med SSLv3, der påvirkede et meget stort antal 
pakker.</p>

<p>Det er aldrig for sent at 
<a href="http://www.freexian.com/en/services/debian-lts.html">melde sig blandt 
den voksende liste over sponsorer</a>.  LTS opfordrer brugere og andre 
interesserede til at undersøge hos deres arbejdspladser og chefer, om der er en 
vilje til at støtte arbejdet via sponsorater.  Hvis det ikke er muligt i år, så 
overvej at medtage udfordringerne og arbejdet i budgetterne for næste år.</p>


<toc-add-entry name="newcomer_tag">Newcomer-tag i BTS</toc-add-entry>

<p>Don Armstrong <a href="http://www.donarmstrong.com/posts/newcomer_bts_tag/">\
fortalte</a> om et nyt <a href="https://bugs.debian.org/">\
<acronym title="Bug Tracking System">BTS</acronym></a>-tag: <q>newcomer</q> 
(nybegynder).  Måske kender du allerede tagget 
<a href="https://wiki.debian.org/qa.debian.org/GiftTag"><q>gift</q></a> (gave), 
der i nogen tid har været anvendt til at indikere fejl, der er velegnede for nye 
bidragydere at gå i gang med, som et udgangspunkt for at arbejde på specifikke 
pakker.  Tagget <q>newcomer</q> er tilføjet som et mere præcist navngivet tag, 
og er også føjet til BTS-dokumentationen.</p>

<p>Alle fejl, som tidligere har været markeret med tagget <q>gift</q>, er blevet 
blevet markeret med tagget <q>newcomer</q>.</p>

<p>Har du fejl i dine pakker, som du mener er idelle for nye bidragydere i 
Debian, eller har du en pakke, der skal rettes, så marker dem som 
<q>newcomer</q>.  Hvis du er ny i Debian, og ønsker du at rette fejl, så 
<a href="https://bugs.debian.org/cgi-bin/pkgreport.cgi?tag=newcomer">søg</a> 
efter tagget <q>newcomer</q>, og kom i gang med at bidrage til Debian.</p>


<toc-add-entry name="OPW">FOSS Outreach Program for Women</toc-add-entry>

<p>Stefano Zacchiroli og Don Armstrong offentliggjorde, at Virginia King og 
Jingie Jiang, som to af de tre praktikanter i Debians 
<a href="https://wiki.debian.org/OutreachProgramForWomen">deltagelse</a> i
<a href="https://gnome.org/opw/">FOSS Outreach Program for Women</a>.</p>

<p>Fra 9. december til og med 9. marts, vil Virginia arbejde på at forbedre 
dokumentationen af <a href="https://bugs.debian.org/">Debians 
fejlsporingssystem</a>, mens Jinjie vil arbejde på 
<a href="http://sources.debian.net/">Debsources</a>.  Velkommen om 
bord!</p>


<toc-add-entry name="Release">Resultater af Release Team-sprint</toc-add-entry>

<p>Jonathan Wiltshire 
<a href="https://lists.debian.org/debian-devel-announce/2014/11/msg00005.html">\
fortalte</a> os om resultaterne af Release Team-sprinten.  Fire dage efter 
frystningen den 5. november 2014, behandlede de 162 unblock-forespørgsler.  
Her af krævede 17 yderligere oplysninger fra indsenderne.</p>

<p>Holdet er på udkig efter rettelser til og redaktører af 
udgivelsesbemærkningerne, i særdeleshed:  ændringer til initsystemet; hvordan 
man udvælger før en opgradering; fordele og ulemper ved at opgradere; samt den 
udgående understøttelse af i486.</p>

<p>Kodenavnet på de næste, fremtidige udgivelser, er valgt: Debian 9 
<q>Stretch</q> og Debian 10 <q>Buster</q>.</p>

<p>Cyril Brulebois koordinerer grafikken i Jessie, og forventer at den vil være 
klar før højtiden.  Jessies 
<a href="https://wiki.debian.org/DebianArt/Themes/Lines">grafik kan man se 
nu</a>, med tak til alle, der har bidraget med grafik.</p>

<p>Holdet beder om, at man gennemfører opgraderinger fra Wheezy til Jessie, og 
rapporterer sine erfaringer mod pseudopakken upgrade-reports.  De beder også om, 
at man afprøver nyinstalleringer, med rapporter mod installation-reports.</p>

<p>arm64 og ppc64el har haft tilstrækkelig fremdrift til at blive 
udgivelsesarkitekturer i Jessie.  Regressioner i arm64 og ppc64el er nu 
udgivelseskritiske, men det gælder ikke fejl, som ikke er regressioner.</p>

<p>Holdet brugte en del tid på at diskutere kfreebsd, og var ikke overbeviste om 
at en udgivelse sammen med Jessie, vil have den fornødne kvalitet.  Som følge her 
af vil den ikke være en officiel udgivelsesarkitektur.  De håber at porterne vil 
være i stand til at stå for en samtidig uofficiel udgivelse.</p>


<toc-add-entry name="FUN">Sjov og fornuft i Debian</toc-add-entry>

<p>Enrico Zini blev spurgt om der <q>sker andet i Debian end systemd?</q>  
Selvfølgelig gør der det, tænkte han!  Frysningen fandt sted som planlagt, og 
med et meget lavt antal udgivelseskritiske fejl, så der sker en del.  For at 
bevise det, og for at besvare spørgsmålet ærligt, oprettede han et 
<a href="http://gobby.debian.org/export/minidebconf-uk_2014/Fun%20and%20Sanity">\
gobby-dokument</a> om <q>Fun and Sanity</q> (sjov og fornuft) i Debian, og 
fortalte dernæst om det på IRC og under 2014 Cambridge Miniconf.  Han 
<a href="http://enricozini.org/2014/debian/fun-and-sanity/">delte</a> nogle af 
de gode reaktioner.</p>


<toc-add-entry name="minicon">Bemærkninger til Cambridge Mini-DebConf</toc-add-entry>

<p>Steve McIntyre skrev om den anden Mini-DebConf i Cambridge i Storbritannien, 
som fandt sted hos ARM.  Sprintarbejde var planlagt til torsdag og fredag inden 
for en række Debian-emner: installer, admin, ARM-arkitekturunderstøttelse, osv.  
Flere frivillige fra DebConfs videohold var til stede, så foredragene blev 
optaget og er tilgængelige 
<a href="http://meetings-archive.debian.net/pub/debian-meetings/2014/mini-debconf-cambridge/webm/">\
online</a>.</p>

<p>Mini-DebConf'en gik godt, og tilbagemeldingerne fra deltagerne var positive. 
Han skrev, at de måske vil holde minikonferencen igen næste år, men mere vigtigt 
bekræftede han, at der helt sikkert er planer om at komme med et bud på at holde 
den store DebConf i Cambridge i sommeren 2017.</p>


<toc-add-entry name="DC14final">Afsluttende rapport om DebConf14</toc-add-entry>

<p>Den <a href="http://media.debconf.org/dc14/report/DebConf14_final_report.en.pdf">\
afsluttende rapport om DebConf14</a> er udgivet, her er nogle enkelte 
uddrag:</p>

<p><q><i>DebConf-foredrag og -diskussioner er vigtige lejligheder til at 
præsentere nye udviklingsforslag, informere andre bidragydere om tekniske 
fremskridt som de også kan anvende, samt ikke mindst at håndtere det brede 
samarbejde, der er krævet i forbindelse med enhver Debian-udgivelse.</i></q></p>

<p><q><i>DebConf er en oase for dem, der har brug for at afsætte tid i deres 
normale program til at arbejde uafbrudt på Debian.</i></q></p>

<p>Blandt højdepunkterne var keynoten ved professor Gabriella Coleman, en 
spørgsmål- og svar-seance med Linus Torvalds, plenarforedrag med forhenværende 
Debian-projektleder Stefano Zacchiroli, tid ved computerne, adhocseancer samt 
<acronym title="Birds Of a Feather">BOF</acronym>-møder.  Baggrundshold kom i 
forgrunden med oplysninger om og introduktion af videoholdet, der optog og 
offentliggjorde mange af foredragene online.</p>


<toc-add-entry name="DDPT">Debian Description Translation Project</toc-add-entry>

<p>Laura Arjona præsenterede en 
<a href="http://larjona.wordpress.com/2014/11/19/translating-reviewing-debian-package-descriptions/">\
detaljeret gennemgang</a> af hvordan man oversætter pakkebeskrivelse, som en del 
af <a href="$(HOME)/international/l10n/ddtp">Debian Description Translation 
Project</a> (DDTP).  Det er noget alle kan gøre, uden at have en stor viden om 
oversættelsesværktøjer.  Vejledningen indeholder ideer, tips, råd og en 
illustreret gennemgang af hvordan man anvender webgrænsefladen.</p>


<toc-add-entry name="In_stable">Hvordan man får pakker ind i stable</toc-add-entry>

<p>Har du nogensinde spekuleret på, hvordan man får en ny pakke ind i stable?  
Neil Williams offentliggjorde i et 
<a href="http://linux.codehelp.co.uk/?p=153">blogindlæg</a> en meget nyttig 
vejledning, som han havde tænkt som et foredrag ved 
<a href="https://wiki.debconf.org/wiki/Miniconf-UK/2014">Mini-DebConf</a> i 
Cambridge, men i stedet besluttede at dele som et nyttigt referenceværktøj i 
fremtiden.  Han begynder med baggrundsviden om LAVA, og fortæller hvordan han 
fik det ind i Jessie ved hjælp af uploads, samarbejde med andre Debian 
Developers, holdsupport og tålmodighed.</p>


<toc-add-entry name="BSP_Munich">LiMux-fejludryddelsesfest i München</toc-add-entry>

<p>En <a href="https://wiki.debian.org/BSP/2014/11/de/Munich">\
fejludryddelsesfest</a> (<a href="https://wiki.debian.org/BSP">BSP</a>) fandt 
sted i München, Tyskland, den 21.-23. november, med et årligt sponsorat fra 
LiMux-projektet.  Der var repræsentanter fra Debian, KDE PIM, Kubuntu, Kolab og 
LibreOffice.  Ovidiu-Florin Bogdan 
<a href="http://blog.geekaliens.com/2014/11/awesome-bsp-in-munchen/">\
bloggede</a> og Jonathan Riddell 
<a href="http://jriddell.org/2014/11/22/blog-move-bug-squashing-party-in-munich/">\
skrev</a> om store forandringer på til vej i Akonadi, frameworkændringer i 
KDE, samt Qt4-theming med Plasma 5.</p>


<toc-add-entry name="WDYD">DPN spørger: Radioamatører, hvad laver I?</toc-add-entry>

<p><a href="$(HOME)">Debian</a> er et stort og gobalt fælleskab, bestående af et 
stort antal små aktører, projekter og hold.  I denne måned, som del af et særligt 
tema, fortæller vi om et projekt eller hold, der arbejder i Debian, men som man 
måske ikke er opmærksom på.</p>

<p>Som en begyndelse har vi kontaktet 
<a href="https://wiki.debian.org/DebianHams">Debian Ham-Radio Team</a> med 
spørgsmålet: <q>Hams, hvad laver I?</q></p>

<p>Ian Learmonth svarer:  <q>Holdet Debian Hamradio Maintainers samarbejder om 
vedligeholdelsen af pakker i Debian med tilknytning til radioamatører.  Herunder 
pakning, skrivning af dokumentation, oversættelse af beskrivelser med mere 
vedrørende <a href="https://packages.debian.org/stable/hamradio/">pakker</a> til 
radioamatører.</q></p>

<p><q>Holdet planlægger at udgive en Debian Pure Blend til radioamatører 
samtidig med udgivelsen af 
<a href="https://packages.debian.org/testing/hamradio/">Stretch</a>.  Det vil 
gøre det lettere for slutbrugerne at udforske den software, som er tilgængelig 
for dem til radioamatørformål, og vil også gøre det muligt, på let vis at stille 
en live-cd til rådighed, med al radioamatørsoftware installeret, for at hjælp 
folk, der ønsker at prøve Debian, men endnu ikke er parate til at installere den 
på deres harddisk.</q></p>

<p><q>Nyligt har vi fået en række nye medlemmer på holdet, og holdet fungerer 
nu som mentorer for dem vedrørende Debian-pakning.  Pakningshold kan være et 
godt sted for nybegyndere, at få hjælp til pakning, og man ved at de personer, 
der fungerer som mentorer, også selv er interesserede i pakken.</q></p>


<toc-add-entry name="other">Andet nyt</toc-add-entry>

<p>Den 37. udgave af 
<a href="https://lists.debian.org/debian-devel-announce/2014/11/msg00015.html">\
forskelligt nyt til udviklere</a> er udgivet, dækkende følgende emner:</p>

<ul>
    <li>QA-tagget <q>gift</q> er nu et officielt tag kaldet <q>newcomer</q></li>
    <li>Newcomer bugs for pseudopackages in how-can-i-help</li>
    <li>Virtuelle MySQL-server og -klientpakker</li>
    <li>Kontrol af pakker, som de optræder i installeret form</li>
    <li>Hvordan pakker gøres sikre med systemd's servicefiler</li>
</ul>


<toc-add-entry name="newcontributors">Nye Debian Contributors</toc-add-entry>

<p>2 ansøgere er blevet <a href="https://nm.debian.org/public/nmlist#done">\
accepteret</a> som Debian Developers, 9 ansøgere er blevet 
<a href="https://lists.debian.org/debian-project/2014/11/msg00078.html">\
accepteret</a> som Debian Maintainer og 9 personer er 
<a href="https://udd.debian.org/cgi-bin/new-maintainers.cgi">begyndt at 
vedligeholde pakker</a>, siden den foregående udgave af Debian Project News. 
Hils 
#DDs
Matteo F. Vescovi,
Tássia Camões Araújo,
#DMs
Andrew Bartlett,
Andreas Moog,
Andriy Grytsenko,
Fabian Greffrath,
Hugo Lefeuvre,
James Cowgill,
Jordan Justen,
Pierre Blanc,
Ross Gammon,
#DCs
Rejah Rehim,
Vincent Hourdin,
Victor Fayvel,
Shawn Sörbom,
Darryl L. Pierce,
Herbert Parentes Fortes Neto,
Andreas Stührk,
Dmitry Bogatov og 
Christopher Reichert
velkommen i vores projekt!</p>


<toc-add-entry name="rcstats">Statistik over udgivelseskritiske fejl i den kommende udgivelse</toc-add-entry>

<rcstatslink release="Jessie"
    url="http://richardhartmann.de/blog/posts/2014/11/28-Debian_Release_Critical_Bug_report_for_Week_48/"
    testing="274"
    tobefixed="132" />


<toc-add-entry name="dsa">Vigtige Debian Security Advisories</toc-add-entry>

<p>Debians Security Team har udgivet bulletiner vedrørende (blandt andre) disse 
pakker:
<a href="$(HOME)/security/2014/dsa-3072">file</a>,
<a href="$(HOME)/security/2014/dsa-3073">libgcrypt11</a>,
<a href="$(HOME)/security/2014/dsa-3074">php5</a>,
<a href="$(HOME)/security/2014/dsa-3075">drupal7</a>,
<a href="$(HOME)/security/2014/dsa-3076">wireshark</a>,
<a href="$(HOME)/security/2014/dsa-3077">openjdk-6</a>,
<a href="$(HOME)/security/2014/dsa-3078">libksba</a>,
<a href="$(HOME)/security/2014/dsa-3079">ppp</a>,
<a href="$(HOME)/security/2014/dsa-3080">openjdk-7</a>,
<a href="$(HOME)/security/2014/dsa-3081">libvncserver</a>,
<a href="$(HOME)/security/2014/dsa-3082">flac</a> og 
<a href="$(HOME)/security/2014/dsa-3083">mutt</a>.
Læs dem omhyggeligt og gør det fornødne.</p>

<p>Debian-holdet med ansvar for langtidsunderstøttelse af squeeze, har udgivet 
sikkerhedsopdateringsbulletiner vedrørende disse pakker:
<a href="https://lists.debian.org/debian-lts-announce/2014/11/msg00005.html">file</a>,
<a href="https://lists.debian.org/debian-lts-announce/2014/11/msg00006.html">dbus</a>,
<a href="https://lists.debian.org/debian-lts-announce/2014/11/msg00007.html">ruby1.8</a>,
<a href="https://lists.debian.org/debian-lts-announce/2014/11/msg00008.html">nss</a>,
<a href="https://lists.debian.org/debian-lts-announce/2014/11/msg00009.html">imagemagick</a>,
<a href="https://lists.debian.org/debian-lts-announce/2014/11/msg00010.html">tomcat6</a>,
<a href="https://lists.debian.org/debian-lts-announce/2014/11/msg00011.html">tomcat-native</a>,
<a href="https://lists.debian.org/debian-lts-announce/2014/11/msg00012.html">libgcrypt11</a>,
<a href="https://lists.debian.org/debian-lts-announce/2014/11/msg00013.html">php5</a>,
<a href="https://lists.debian.org/debian-lts-announce/2014/11/msg00014.html">openjdk-6</a> og
<a href="https://lists.debian.org/debian-lts-announce/2014/11/msg00015.html">eglibc</a>.
Læs dem omhyggeligt og gør det fornødne.</p>

<p>Debians Backports Team har udgivet en sikkerhedsopdateringsbulletin 
vedrørende denne pakke:
<a href="https://lists.debian.org/debian-backports-announce/2014/11/msg00000.html">libreoffice</a>.
Læs den omhyggeligt og gør det fornødne.</p>

<p>Bemærk at dette er et udvalg af de mere vigtige sikkerhedsbulletiner fra de 
seneste uger.  Hvis du ønsker at være ajour med sikkerhedsbulletiner udsendt af 
Debians sikkerhedshold, så tegn abonnement på
<a href="https://lists.debian.org/debian-security-announce/">sikkerhedspostlisten</a>
(og den separate <a href="https://lists.debian.org/debian-backports-announce/">\
backports-liste</a>, <a href="https://lists.debian.org/debian-stable-announce">\
listen med opdateringer til stable</a> og 
<a href="https://lists.debian.org/debian-lts-announce/">opdateringer til 
langtidsunderstøttelse</a>) for at modtage annonceringerne.</p>


<toc-add-entry name="nnwp">Nye og bemærkelsesværdige pakker</toc-add-entry>

<p>75 pakker er nyligt blevet føjet til Debians ustabile arkiv. 
<a href="https://packages.debian.org/unstable/main/newpkg">Blandt mange andre</a> 
er der tale om:</p>

<ul>
    <li><a href="https://packages.debian.org/unstable/main/cpp-mips-linux-gnu">\
	cpp-mips-linux-gnu — GNU C cross-preprocessor (cpp) til 
	mips-arkitekturen</a></li>
    <li><a href="https://packages.debian.org/unstable/main/fig">\
	fig — Punktligt, letvægtsudviklingsmiljø, der anvender Docker</a></li>
    <li><a href="https://packages.debian.org/unstable/main/fuzzylite">\
	fuzzylite — binær fil til kontrol af fuzzylogik</a></li>
    <li><a href="https://packages.debian.org/unstable/main/siril">\
	siril — værktøj til behandling af astronomiske billeder</a></li>
    <li><a href="https://packages.debian.org/unstable/main/xul-ext-video-without-flash">\
	xul-ext-video-without-flash — udvidelse til at se videoer uden 
	flash-plugin'en</a></li>
    <li><a href="https://packages.debian.org/unstable/main/yosys">\
	yosys — framework til Verilog RTL-syntese</a></li>
    <li><a href="https://packages.debian.org/unstable/main/apticron">\
	apticron — simpelt værktøj til udsendelse af mail om ventende 
	pakkeopdateringer</a></li>
    <li><a href="https://packages.debian.org/unstable/main/funkload">\
	funkload — værktøj til webtest</a></li>
    <li><a href="https://packages.debian.org/unstable/main/dotclear">\
	dotclear — open source-software til udgivelse på web</a></li>
    <li><a href="https://packages.debian.org/unstable/main/go2">\
	go2 — hurtig mappefinder</a></li>
</ul>


<toc-add-entry name="wnpp">Pakker, der har brug for hjælp</toc-add-entry>

<wnpp link="https://lists.debian.org/debian-devel/2014/11/msg00993.html"
    orphaned="621"
    rfa="148" />


<toc-add-entry name="continuedpn">Ønsker du fortsat at læse DPN?</toc-add-entry>

<continue-dpn />

#use wml::debian::projectnews::footer editor="Cédric Boutillier, Jean-Pierre Giraud, Donald Norwood, Justin B Rye" translator="Kåre Thor Olsen"
