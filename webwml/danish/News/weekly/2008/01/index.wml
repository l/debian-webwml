#use wml::debian::projectnews::header PUBDATE="2008-04-21" SUMMARY="DPL-valg, undersøgelse, udgivelsesorientering, Google Summer of Code, rapport, pålidelighed, bidrag, funktionalitetsønsker, OSS, qmail, Planet Debian, gamle maskiner, SE Linux, ftp master, Groupware-møde"
#use wml::debian::translation-check translation="1.10"

<p>Velkommen til den første udgave af Debian Project News, Debian-fællesskabets 
nyhedsbrev!  Vi vil fremover, hver anden uge, orientere om nylige begivenheder 
og interessante emner i og omkring Debian-fællesskabet.  Vi har stadig brug for 
hjælp, så tag et kig på vores <a href="http://wiki.debian.org/ProjectNews/">\
wiki</a>.</p>


<p><strong>Debians nye projektleder er valgt</strong><br />

Efter tolv års arbejde i Debian som udvikler, blev 
<a href="http://times.debian.net/1232">Steve McIntyre valgt som Debians nye 
projektleder</a>.  Nogle få timer efter at have overtaget posten, gav Steve 
sit første <a href="http://www.itwire.com/content/view/17716/1090/">interview</a>, 
til iTWire, om planer for valgperioden.  Interviewet fremhæver Steves 
forhåbning om at forbedre kommunikationen mellem holdene inden for Debians 
grundlæggende områder, få udgivet <q>lenny</q> i andet halvår af 2008 samt 
opmuntring til større deltagelse i projektet.</p>

<p>Spurgt om hvordan Steve kan afgøre om han har gjort et godt stykke arbejde 
i år, svarede han, <q>Jeg ved, at jeg har gjort et godt stykke arbejde, hvis 
Debian er i bedre form: Mere effektiv, flere der har det sjovt, flere der 
arbejder på nødvendige grundlæggende opgaver.  Jeg ønsker at se lenny udgivet
inden for vores planlagte interval.  Derudover er jeg nødt til at stole på 
dømmekraften &ndash; både min egen og de andres.  Det er lidt overfladisk, 
men jeg kan jo ikke pege på objektive oplysninger så som salgstal... :-)</q></p>


<p><strong>Undersøgelse af Debian-fællesskabet</strong><br />
I ånden fra <q>bits from</q>-mails udsendt af forskellige ansvarlige og grupper
i Debian, har Paul Wise forberedt en 
<a href="http://lists.debian.org/debian-user/2008/03/msg02475.html"><q>bits from 
the users of Debian</q></a>-mail (<q>en smule fra brugerne af Debian</q>), hvori
han søger at lave et sammendrag over de tilbagemeldinger han fik og får fra det
udviklerfællesskab, der omgiver Debian.  Brugerne bliver bedt om, at sende mails 
til ham om, hvad de anvender Debian til, hvilket problemer de har og lignende.</p>

<p>For at få det store overblik, sørger Paul frivillige der er villige til at 
oversætte og videresende hans mail til postlister for ikke-engelsktalende, og 
sende de oversatte svar til ham.</p>


<p><strong>Udgivelsesorientering</strong><br />
Martin Zobel-Helas, et medlem af udgivelsesholdet, sendte en 
<a href="http://lists.debian.org/debian-devel-announce/2008/04/msg00002.html">\
orientering om den næste udgave af Debian</a>.  Mens der stadig er for mange 
åbne udgivelseskritiske fejl, har der været stor fremgang under de seneste 
fejlkvælningsfester (bug squashing parties, BSP).  Derfor vil det aktuelle 
BSP-marathon fortsætte.</p>

<p>Martin tilføjede også lidt oplysninger fra forskellige pakkehold, og 
rapporterer at GNOME 2.22 er på vej ind i den næste stabile udgave, med 
kodenavnet <q>lenny</q>, mens KDE-holdet er holdt op med at arbejde på 
KDE 4.0.x og i stedet fokuserer på at få KDE 4.1 gjort klar til lenny.</p>


<p><strong>Debian deltager igen i Googles <q>Summer of Code</q></strong><br />
<a href="http://blog.drinsama.de/erich/en/linux/debian/2008041901-debian-gsoc.html">\
Erich Schubert rapporterer</a> at Debian igen vil deltage i Googles <q>Summer of 
Code</q>-kampagne, der gør det muligt for studerende at få løn for at arbejde
for fri software-projekter i sommerens løb.</p>

<p>Debian fik tildelt tretten sådanne job, og han er sikker på at de let kan 
opfyldes med meget gode ansøgninger om at arbejde på forskellige emner.</p>


<p><strong>Videnskabelig undersøgelse om Debian-projektets styreform og sociale organisering</strong><br />
Hvordan udviklede et stort ikke-kommercielt, ulønnet fællesskab sig til en 
enhed, der fremstiller et af de mest respekterede styresystemer og 
programsamlinger?</p>

<p>To akademiske forskere i management, Siobhán O'Mahony og Fabrizio Ferraro, 
udførte en 
<a href="http://www.techforce.com.br/index.php/news/linux_blog/scientific_study_about_debian_governance_and_organization">\
detaljeret videnskabelig undersøgelse af Debians-projektets styreform og sociale 
organisering</a> fra et managementperspektiv.</p>


<p><strong>Debian har fremgang hvad angår pålidelighed</strong><br />
Ifølge en nyligt offentliggjort 
<a href="http://www.iaps.com/2008-server-reliability-survey.html">undersøgelse 
fra gruppen Institute for Advanced Professional Studies Yankee</a>, har Debian 
haft stor fremgang hvad angår forbedringer i pålidelighed sammenlignet med den 
seneste rapport fra 2006.  Den gennemsnitlige nedetid for en Debian-server er 
faldet med 41 procent, mens 24 procent af dem, der deltog i undersøgelsen 
rapporterede at have mindst en Debian-server i deres netværk, sammenlignet fra 
2006-undersøgelsens 15 procent.</p>


<p><strong>Ønske om bidrag om Debians udviklingsinfrastruktur</strong><br />
Til det kommende Libre Software-møde, der finder sted i Frankrig i begyndelsen 
af juli, ønsker Olivier Berger 
<a href="http://lists.debian.org/debian-devel/2008/04/msg00586.html">bidrag
om Debians udviklerinfrastruktur</a> til en seance om <q>communautary 
development</q>.</p>


<p><strong>Debian-<q>funktionalitetsønsker</q> efterspørges</strong><br />
Til den kommende Hackcontest i Svejts efterspørger Martin Krafft 
<a href="http://lists.debian.org/debian-devel/2008/04/msg00585.html">flere 
Debian-relaterede funktionalitetsønsker</a>.  Under konkurrencen, er det 
tilfældige holds opgave at implementeres disse ønsker.  Selvfølgelig skal de 
samarbejde med projekterne, for at løse deres opgaver, derfor vil det gavne 
Debian, også hvis et hold ikke vinder</p>


<p><strong>Debian GNU/Linux-OSS forbedret med lenny</strong><br />
<a href="http://lists.debian.org/debian-doc/2008/03/msg00065.html">Jost van Baal 
rapporterede</a> om sit løbende arbejde med at forbedre de officielle Ofte 
Stillede Spørgsmål (OSS, FAQ) om Debian GNU/Linux.  Da versionerne der blev 
udsendt med <q>sarge</q> og endda <q>etch</q> ikke var i en god stand (og 
delvist forældede), tilføjede han nye tjenester og værktøjer, og omskrev dele af
OSS'en.  Den opdaterede OSS vil være oversat til flere sprog, og leveres i en 
separat pakke, debian-faq, frem for at være en del af pakken doc-debian.</p>
 
                                                                                                                                        
<p><strong>Debian lenny distribueres med qmail og djbdns i main</strong><br />
Tidligere skulle Debian-brugere, der foretrak det populære programmel fra Dan J. 
Bernstein (så som qmail og djbdns), anvende pakker der kun blev leveret med 
kildekoden og de skulle selv compile disse programmer eller anvende pakker 
leveret af eksterne tjenester.  Dette skyldtes en restriktiv licens, anvendt af 
Bernstein til distribueringen af programmellet.  Da Bernstein siden har 
besluttet sig for at ændre sit programmels licensbetingelser, kan qmail og 
djbdns nu distribueres i Debian main, og der er allerede iværksat arbejde med 
at få pakkerne med i den næste stabile udgave.</p>


<p><strong>Planet Debian som postliste?</strong><br />
Jörg Jaspert <a href="http://blog.ganneff.de/blog/2008/04/20/planet-as-mailinglist.html">\
spekulerede</a> på, hvorvidt <a href="http://planet.debian.org/">Planet 
Debian</a>, en tjeneste der samler weblogs hørende til Debian-udviklere og
-bidragydere på et og samme sted, også burde gøres tilgængelig som postliste.  
Nogle bryder sig ikke om blandingen af privat og teknisk indhold, og i form 
af en postliste ville det måske være lettere at lokalisere de interessante 
indlæg.</p>

<p>Joey Schulze <a href="http://www.infodrom.org/~joey/log/?200804201121">\
tilføjede</a> at han allerede har en uarkiveret postliste, der opsamler 
indlæg fra Planet Debian.</p>


<p><strong>Kooperativ puster med Debian nyt liv i gamle maskiner</strong><br />
# that's a quote from the homepage
<q><a href="http://www.bristolwireless.net/">Bristol Wireless</a> er et
kooperativ, oprettet med det formål at udvikle et fri 
adgang-bredbåndsintranet ved hjælp af radio, med fokus på at levere ICT 
(Information and Communication Technologies) der er relevante, permenente 
og betalbare for fællesskaber, der befinder sig på den forkerte side af den 
digitale kløft.</q>  Gruppen samarbejder med <a href="http://voscur.org/giveonein">\
Voscur</a> og <a href="http://www.byteback.org.uk/">Byteback Computing</a> om
at levere <a href="http://www.bristolwireless.net/wiki/index.php/ComputerRecycling">\
adgang til computere baseret på Debian</a> til Bristols indbyggere.  
<q>Byteback leverer tømte maskiner Bristol Wireless;
<a href="http://www.bristolwireless.net/wiki/index.php/DebianLinux">vi 
installerer Debian Linux</a> på dem, og anvender maskinerne i vores 
bevillingsfinansierede projekter i belastede områder i den indre by.</q></p>



<p><strong>Øvrige nyheder</strong><br />
<p>Christian Perrier bemærkede, at blandt de sidste kuld af personer, der er
<a href="http://lists.debian.org/debian-women/2008/04/msg00007.html">blevet 
Debian-udviklere</a>, er ti procent kvinder.  Han håber, at projektet
<a href="$(HOME)/women/">Debian Women Project</a>, der sørger at opmuntre 
kvinder til at blive mere involverede i Debian, kan holde dampen oppe.</p>

<p>Russell Coker <a href="http://etbe.coker.com.au/2008/03/28/debian-se-linux-status/">\
blogede</a> 
<a href="http://etbe.coker.com.au/2008/04/02/se-linux-play-machine-passwords/">flere</a>
<a href="http://etbe.coker.com.au/2008/04/02/se-linux-etch-amd64/">gange</a> om 
<a href="http://etbe.coker.com.au/2008/04/03/trust-and-play-machine/">status</a> 
på Security Enhanced Linux-understøttelsen (SE Linux) i Debian.  Hans 
konklussion er, at understøttelsen ikke er i dårlig stand, men der er plads til 
forbedringer.</p>

<p>Efter det ofte har virket som om, at ftp master-holdet og Debian Account 
Managers (DAM) ikke kunne klare arbejdsmængden, er Jörg Jaspert, som allerede 
har fungeret som ftp-assistent og <q>sekundær DAM</q> blevet 
<a href="http://lists.debian.org/debian-devel-announce/2008/04/msg00007.html">\
forfremmet</a> til fuldgyldig ftp master og DAM af Debians tidligere 
projektleder, Sam Hocevar.</p>

<p>Bjoern Boschman rapporterer om et 
<a href="http://wiki.debian.org/GroupwareMeeting2008-04-25to27">møde</a>, der 
finder sted den 25.-27. april i Linuxhotel i Essen, Tyskland, med fokus på 
Groupware-løsninger i Debian eller endnu ikke i Debian.</p>


<p><strong>Ønsker du fortsat at læse DPN?</strong>  Hjælp os med at skrive dette
nhedsbrev.  Vi har stadig brug for frivillige skribenter, med overblik over hvad 
der sker i Debian-fællesskabet og som rapportere om aktiviterne.  Se vores side 
om hvordan man deltager, <a href="http://wiki.debian.org/ProjectNews/HowToContribute">\
<q>HOWTO contribute</q></a>, for at få oplysninger om hvad det kræver.  Vi ser 
frem til at høre fra dig - på engelsk - på 
<a href="mailto:debian-publicity@lists.debian.org">debian-publicity@lists.debian.org</a>.</p>

#use wml::debian::projectnews::footer editor="Paul Wise, Jeff Richards, Andre Felipe Machado, Bjoern Boschman, Russell Coker, Alexander Schmehl"
