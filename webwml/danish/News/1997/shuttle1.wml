<define-tag pagetitle>Nyt styresystem til computer flyver i rumfærge</define-tag>
<define-tag release_date>1997-04-01</define-tag>
#use wml::debian::news
#use wml::debian::translation-check translation="1.6"

<p>Et radikalt anderledes nyt styresystem til computere kontrollerer sidst i 
marts et eksperiment på en rumfærge-mission.  Eksperimentet tester 
<q>hydroponik</q>, en måde få planter til at gro på uden jord, som med tiden kan 
give ilt og føde til astronauter.  Computeren som kontrollerer eksperimentet
kører <q>Debian GNU/Linux</q>, et styresystem opbygget af en gruppe af 200 
frivillige computerprogrammører som tele-samarbejder via Internet og aldrig
mødes.  Systemet har mange jordbundne anvendelsesmuligheder - det kan erstatte
konventionelle styresystemer som Microsofts <q>Windows 95</q> på personlige 
computere.  Til forskel fra praksis for konventionelle styresystemer, giver 
gruppen af frivillige systemet og hele dets kildekode vederlagsfrit væk.
Flere oplysninger er tilgængelige på gruppens websted: http://www.debian.org/ .</p>

<p><q>Linux er en moderne efterfølger til styresystemet Unix som blev udviklet af
Bell Labs i 1970'erne,</q> sagde Bruce Perens, leder af Debian-projektet.  <q>En
finsk universitetsstuderende, Linus Torvalds, påbegyndte Linux i de tidlige
1990'ere, og andre fra Internet sluttede sig til og hjalp med at udvikle 
systemet.  Vi forenede Linux med fri software stillet til rådighed af andre
frivillige, og skabte et komplet system bestående af 800 programpakker.  
Resultatet kommunikerer via Internet og indeholder, vederlagsfrit, mange
normalt dyre programmer som webservere, computersprog som Java, C og C++, og
mange andre programmer.</q></p>

<p>Rumfærge-eksperimentet vil flyve på mission STS-83 sidst i marts og tidligt
i april.  Ingeniøren Sebastian Kuzminsky arbejder på computeren som 
kontrollerer eksperimentet, som er ledet af Biosciences Corporation. Kuzminsky 
sagde <q>Eksperimentet undersøger væksten af planter i mikrotyngekraft.  Det
anvender en miniature-computer som er kompatibel med 486-pc'ere, Ampro 
CoreModule 4DXi. Debian GNU/Linux er installeret på dette system i stedet for
DOS eller Windows. Harddiskes skrøbelighed og strømforbrug udelukkede dem fra
dette eksperiment, og en disk uden bevægelige dele fra firmaet SanDisk anvendes
i stedet for.  Hele systemet bruger kun 10 Watt,</q> lige så megen strøm som en
vågelampe.  <q>Computeren kontrollerer vand og lys til de groende planter, og 
sende afstandsmålinger og videosignaler af planterne til jorden,</q> sagde 
Kuzminsky.</p>

<p>Undervisere er også blevet draget mod <q>Debian GNU/Linux</q>-systemet. David
Teague, en computerekspert på Western Carolina University, siger <q>de fleste
laboratorier i vores datalogiske institutter kører Debian. Vi bruger det til at 
undervise i programmering, styresystemer, systemadministration og design af 
websider.</q>  Uddannelsesinstitutioner lige fra folkeskoler til universiteter
bruge systemet til at give billig Internet-adgang til deres studerende.</p>

<p><q>De fleste af os arbejdet med computere til dagligt, men vi fremstillede
Debian GNU/Linux som et hobbyprojekt,</q> sagde Perens, som arbejder som 
grafikprogrammør hos Pixar, firmaet der lavede filmen <q>Toy Story</q>. <q>Det
begyndte for tre år siden som et løst samarbejde mellem 60 personer der via
Internet havde kommunikeret, men aldrig mødt hinanden.  Vi var utilfredse med
de tilgængelige styresystemer, der ikke havde fulgt med udviklingen af vores
computerhardware.  Vi følt at nettet var blevet så stort at vi kunne samle en
gruppe frivillige programmører via nettet, og fremstille ting som kun hidtil 
kun var lavet af kæmpestore virksomheder.  Vi håbede at mange mennesker ville
bruge det system vi opbyggede seriøst, men vi kunne ikke reklamere for det, 
bortset fra at oprette en hjemmeside og fortællet om det på Internet.  Det tog
ikke lang tid for at os få tusindvis af brugere, og for staben af frivillige
at svulme op til 200 programmører fra hele verden.  Folk fjernede Microsofts
produkter fra deres systemer for at installere Debian.</q>  I dag har systemet
udklækket sin egen non-profit-organisation, <q>Software in the Public Interest</q>
(Software i offentlighedens interesse), til støtte for den videre udvikling.
Medlemmerne kommer fra alle verdens kontinenter.</p>

<p><q>Vi er stadig interesserede i at optage flere frivillige,</q> sagde Perens, <q>og
nye brugere er altid velkomne.</q>  Folk som er interesserede i systemet kan læse
om <q>Debian GNU/Linux</q> på gruppen websted <q>www.debian.org</q>.  Fra webstedet kan 
man vederlagsfrit hente hele systemet, og en vejledning i at installere 
det.</p>
