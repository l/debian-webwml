<define-tag pagetitle>Debian sørger over tabet af to projektmedlemmer</define-tag>
<define-tag release_date>2004-05-15</define-tag>
#use wml::debian::news
#use wml::debian::translation-check translation="1.2"

<p>Debian-projektet har nyligt mistet to medlemmer af dets fællesskab.  Manuel 
Estrada Sainz (ranty) og Andrés García (ErConde) blev dræbt i en tragisk 
bilulykke på vej hjem fra fri software-konferencen som blev holdt i Valencia, 
Spanien.</p>

<p>Manuel Estrada Sainz var en kernehacker og vedligeholdt et antal pakker i
Debian, blandt andre uddannelsesværktøjet VisualOS, som han også var den 
primære udvikler af.  Orinoco USB-driverprogrammet og den universelt 
anvendelige firmware-loader han udviklede til Linux-kernen, var også 
tilgængelige i Debian.</p>

<p>Andrés García var Debian-fortaler, bidragsyder til udviklingen af den
skræddersyede Debian-distribution til Junta de Andalucía (regional myndighed i
det meste af det sydlige Spanien) og også et aktivt medlem (og administrator)
i den spanske Hispalinux-sammenslutning.</p>

<p>Debian-projektet ærer deres gode arbejde og stærke støtte til Debian og fri
software.  Både Manuels og Andrés' bidrag vil ikke blive glemt og andre 
udviklere vil fortsætte deres arbejde.</p>

<p>Manuel og Andrés vil blive savnet.</p>
