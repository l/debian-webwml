<define-tag pagetitle>Debian fejrer sin 10-års fødselsdag</define-tag>
<define-tag release_date>2003-08-11</define-tag>
#use wml::debian::news
#use wml::debian::translation-check translation="1.4"

<p>Den 16. august fejrer Debian-projektet sin 10-års fødselsdag med flere fester
rundt omkring på kloden.  Debian-projektet blev oprindeligt grundlagt af Ian 
Murdock den 16. august 1993.  På det tidspunkt var ideen med en 
GNU/Linux-"distribution" ny.  Ians ide var, at Debian skulle være en 
distribution, som blev fremstillet i åbenhed, i Linux' og GNUs ånd.  
Fremstillingen af Debian blev sponseret af FSF's GNU-projekt i et år.</p>

<p>Debian skulle opbygges omhyggeligt og samvittighedsfuldt, og skulle 
vedligeholdes og understøttes på tilsvarende vis.  Det begyndte som en lille,
fasttømret gruppe af fri software-folk, der gradvist voksede og endte med at
blive et stort, velorganiseret fællesskab af udviklere og brugere.  For at opnå
og holde de høje kvalitetskrav, har Debian et omfattende sæt regler og 
fremgangsmåder for pakning og levering af programmel.  Disse standarder
understøttes af værktøjer, automatisering og dokumenation, som implementerer
alle Debians grundbestanddele på en åben og synlig måde.</p>

<p>De væsentligste regler er <a href="$(HOME)/social_contract#guidelines">Debians 
retningslinier for fri software</a>, der er en del af den sociale kontrakt, som 
dirigerer Debians fortolkning af hvad fri software er og som 
Debian-distributionen er baseret på.  Disse regler blev senere til Open 
Source-definitionen.</p>

<p>Flere end 1.100 personer er registreret som udviklere i Debian-projektet og
yderligere 200 har ansøgt om at blive optaget i projektet.  Organisatorisk har
Debian-projektet en <a href="$(HOME)/devel/leader">projektleder</a>, som støttes
af en <a href="$(HOME)/devel/secretary">sekretær</a> og flere 
<a href="$(HOME)/intro/organization">delegerede</a>.  Distributionen er nu om
stunder tredelt, bestående af den stabile udgave (aktuelt med kodenavnet 
&ldquo;woody&rdquo;), test-distributionen (aktuelt med kodenavnet 
&ldquo;sarge&rdquo;), som vil blive til den næste stabile udgave, samt den 
ustabile distribution (med kodenavnet &ldquo;sid&rdquo;), der indeholder mere 
end 12.000 binære 
<a href="http://master.debian.org/~joey/archive/overview.html">pakker</a>, og 
hvor udviklingsarbejdet primært foregår.</p>

<p>Debian-projektet fejrer sin fødselsdag på forskellige 
<a href="http://www.debconf.org/10years/">steder</a> rundt omkring på kloden,
da en stor fest ikke virker passende for et projekt, som er spredt over 
<a href="$(HOME)/events/materials/posters/worldmap/">hele verden</a>.  Nogle
fester er blot sociale sammenkomster på en restaurant, mens andre organiseres
for et større publikum.</p>

<p>Følgende liste opremser kun de største 
<a href="http://www.debian.org/events/2003/0816-birthday">\
fødselsdagsfester</a>.</p>

<dl>

<dt><strong>Tjekkiet</strong></dt>
<dd>Hvor: Brno
<br>Hvad: Festligholdelse
<br>Registrering: <a href="http://www.penguin.cz/~skim/10deb">Krævet</a>
</dd>

<dt><strong>Finland</strong></dt>
<dd>Hvor: Turku
<br>Hvad: Fødselsdagsmøde
<br>Registrering: <a href="http://www.linux-aktivaattori.org/twiki/bin/view/Bazaar/DebianBirthdayTurku2003">Krævet</a>
</dd>

<dt><strong>Tyskland</strong></dt>
<dd>Hvor: Wallenrod
<br>Hvad: Barbecue og fest
<br>Registrering: <a href="http://www.infodrom.org/Debian/party/">Krævet</a>

 <p>Hvor: Berlin
<br>Hvad: Udendørsfest
<br>Info: <a href="http://buug.de/deb10/">BUUG</a>
</dd>

<dt><strong>Storbritannien</strong></dt>
<dd>Hvor: Cambridge
<br>Hvad: Fest og barbecue
<br>Information: <a href="http://the.earth.li/~huggie/cgi-bin/moin/Debian10thBirthday">Wiki</a>
</dd>

</dl>

<p>Flere fester er planlagt i Alaska, Australien, Belgien, Bulgarien, Canada, 
Colombia, Finland, Holland, Hviderusland, Japan, Mexico, Peru, Slovakiet, 
Spanien, Svejts, Sverige, Taiwan, Tjekkiet, Tyskland, USA og Østrig.
Kig på den komplette liste over <a href="http://www.debconf.org/10years/">\
fester</a>, for at se om der afholdes en i dit område.</p>

<p>Vi inviterer alle interesserede til at deltage i disse fester, møde 
Debian-udviklere og -brugere, udveksle GnuPG-fingeraftryk, diskutere forskellige 
emner vedrørende Debian og fri software, samt på anden måde deltage i vores 
aktive fællesskab.</p>
