<define-tag pagetitle>Debian 6.0 <q>Squeeze</q> vil blive udgivet med en helt fri Linux-kerne</define-tag>
<define-tag release_date>2010-12-15</define-tag>
#use wml::debian::news
#use wml::debian::translation-check translation="1.2"

<p>Gennem de sidste to udgivelsescyklusser har Debian-projektet har arbejdet på 
at fjerne ikke-fri firmware fra Linux-kernen, der leveres med Debian.  Ved 
udgivelsen af <a href="$(HOME)/releases/etch/">Debian 4.0 <q>etch</q></a>
og <a href="$(HOME)/releases/lenny/">5.0 <q>lenny</q></a>, var det dog endnu 
ikke muligt at levere Linux-kerne hvor alle forekomster af ikke-fri firmware var
fjernet.  Den gang måtte vi tage til efterretning, at frihedsproblemerne som 
vedrørte Linux-firmware <a href="$(HOME)/vote/2006/vote_007">ikke helt</a> var
<a href="$(HOME)/vote/2008/vote_003">udbedret</a>.</p>

<p>Vi har ikke desto mindre fortsat arbejdet med at fjerne ikke-frie dele fra 
Linux-kernen, takket være arbejde udført af 
<a href="http://wiki.debian.org/DebianKernel">Debian Kernel-holdet</a> og 
forskellige opstrøms udviklere af Linux.  Vi er stolte over at kunne annoncere,
efter vores bedste overbevisning er alle problemer løst og vi kan levere en 
Linux-kerne som er fuldstændig fri, ifølge 
<a href="$(HOME)/social_contract#guidelines">Debians retningslinjer for fri 
software</a> (Debian Free Software Guidelines, DFSG), med Debian squeeze.  
Hermed genbekræfter vi fri software som en af vores prioriteringer, som 
beskrevet i <a href="$(HOME)/social_contract">Debians sociale kontrakt</a> 
(Debian Social Contract).</p>

<p>Jævnfør Debians sociale kontrakt anerkender vi at nogle brugere har brug for
at benytte værker som ikke overholder DFSG og at disse kan indeholder firmware
som er ikke-fri.  Indtil videre har vi i <q>non-free</q>-området i vores arkiv
tilføjet alternative installeringsaftryk og yderligere pakker til Debian 
squeeze, som indeholder ikke-fri firmware, som er nødvendig for at aktivere 
specifik hardware.  De er ikke en del af Debian, og kun brugere der specifikt
har brug for dem, bør kigge efter dem.  Desuden kan vi ikke understøtte dem i 
samme grad som fri firmware, da vi ikke har adgang til den tilhørende 
kildekode.  Vi opfordrer hardwarefabrikanter til kun at udgive DFSG-fri 
firmware, og vi kan ikke acceptere nogen anden form for firmware som en del af
Debian.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Over tretusinde 
frivillige fra hele verden samarbejder om at fremstille og vedligeholde 
Debian-software.  Med oversættelser til over 65 sprog, og med 
understøttelse af et enormt antal computertyper, kalder Debian sig det
<q>universelle styresystem</q>.</p>


<h2>Kontaktoplysninger</h2>

<p>Besøg Debians websider på <a href="$(HOME)/">http://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
