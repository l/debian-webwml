<define-tag pagetitle>Mere samarbejde mellem distributioner baseret på Debian: Derivatives Front Desk</define-tag>
<define-tag release_date>2010-06-29</define-tag>
#use wml::debian::news
#use wml::debian::translation-check translation="1.2"

<p>Debian-projektet har fremmet softwarefrihed og leveret fri software til 
brugere via sine udgivelser siden 1993, hvor det var en af de allerførste 
GNU/Linux-distributioner overhovedet.  Den har været 
<a href="http://www.flickr.com/photos/iamurdock/3950212995/sizes/l/">\
udgangspunkt for flere distributioner</a>, som i dag er baseret på arbejde, der 
foretages i Debian, hvilket fri software-skik tillader og opfordrer til.  
Sådanne distributioner kaldes på engelsk i daglig tale for <q>derivatives</q> 
(derivativer, afledninger); ifølge <a href="http://distrowatch.com/">\
DistroWatch</a> har Debian i øjeblikket flere end 120 afledte distributioner, 
herunder nogle af de mest populære GNU/Linux-distributioner som pt. er 
tilgængelige.</p>

<p>Debian-projekter opfordrer andre distributioner til at basere sig på de 
frivilliges Debian-udvikleres arbejde, og har den holdning, at det er gennem 
samarbejde på tværs af distributioner, så som videresendelse af fejlrapporter, 
fælles vedligeholdeleshold, videresendelse af rettelser osv., at fri software 
tjenes bedst.</p>

<p>Til det formål er Debian-projektet stolt over at kunne offentliggøre åbningen
af dets <a href="http://wiki.debian.org/DerivativesFrontDesk">Derivatives Front 
Desk</a>, et forum hvor bidragydere til Debian-baserede distributioner kan mødes
og diskutere de bedste måder, at skubbe deres ændringer tilbage til Debian på, 
eller på anden vis bede om hjælp til hvordan man interagerer med udviklingen i
Debian.</p>

<p>Udviklere af Debian-baserede distributioner inviteres hermed til at anvende
postlisten <a href="http://lists.debian.org/debian-derivatives/">\
debian-derivatives@lists.debian.org</a> som det primære diskussionsforum for 
afledte distributioner.  Desuden opfordrer Debian-projektet bidragydere til 
Debian-baserede distributioner, til at sende forespørgsler om, hvordan de kan 
give deres ændringer tilbage, til 
<a href="mailto:derivatives@debian.org">derivatives@debian.org</a>.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Over tretusinde 
frivillige fra hele verden samarbejder om at fremstille og vedligeholde 
Debian-software.  Med oversættelser til over tredive sprog, og med 
understøttelse af et enormt antal computertyper, kalder Debian sig det
<q>universelle styresystem</q>.</p>


<h2>Kontaktoplysninger</h2>

<p>Besøg Debians websider på <a href="$(HOME)/">http://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
