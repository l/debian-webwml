<define-tag pagetitle>Mini-DebConf i Ho Chi Minh-byen, Vietnam under FOSSASIA 2010</define-tag>
<define-tag release_date>2010-11-02</define-tag>
#use wml::debian::news
#use wml::debian::translation-check translation="1.1"

<p>FOSSASIA 2010, en af de førende begivenheder vedrørende fri og open 
source-software (FOSS) for udviklere, virksomheder, offentlige myndigheder
og brugere i Vietnam, finder sted i Ho Chi Minh-byen den 12.-14. november 
2010.</p>

<p>Begivenheden vil indeholde den første mini-DebConf i Vietnam.  Efter Beijing,
Kina (2005), Taipei, Taiwan (2009), Khon Kaen, Thailand (marts 2010) og Pune, 
Indien (august, 2010), er dette den femte mini-DebConf i Asien.</p>

<p>FOSSASIA organiseres af Asian Free Software and Open Source IT-fællesskabet, 
under samme tag som nonprofit-begivenhedsorganisationen FOSSASIA, og i 
samarbejde med styret i Ho Chi Minh-byen, Quang Trung Software Park Online og 
MBM International.  Medorganisatorer fra 2010 er OpenOffice.org-fællesskabet og
Asia mini-DebConf 2010.  Begivenhedens forkvinde er Hong Phuc DANG fra Vietnam, 
der støttes af den medhjælpende leder Mario Behling (Lubuntu, Tyskland) og Long 
Lam (QTSC Online, Vietnam).</p>

<p>De primære deltager er i år blandt andre Debian, Drupal, Fedora, Blackray, 
Lubuntu, OpenDesign.Asia, Mozilla, NOSQL, OLPC, StatusNet, Tiddly Wiki, YaCy, 
Ubuntu Vietnam, xPUD, eXo Platform, Freifunk, Joomla, Libre Graphics, Android, 
MariaDB, TomatoCMS og Sahana Eden.</p>

<p>Der vil være et separat spor til mini-DebConf'en, med foredrag fra 
forskellige Debian-udviklere og -bidragydere, dækkende emner vedrørende teknik, 
sociale forhold og retningslinjer, foruden en oversættelsesworkshop for at 
hjælpe det vietnamesiske oversættelsesfællesskab og for at undervise i hvordan 
man oversætter i Debian.</p>

<p>Deltag sammen med os den 12.-14. november 2010 i Ho Chi Minh-byen.</p>

<p>Flere oplysninger er tilgængelige på
<a href="http://wiki.debian.org/DebianVietnam/MiniDebConf2010">\
organiseringssiden</a>.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Over tretusinde 
frivillige fra hele verden samarbejder om at fremstille og vedligeholde 
Debian-software.  Med oversættelser til over tredive sprog, og med 
understøttelse af et enormt antal computertyper, kalder Debian sig det
<q>universelle styresystem</q>.</p>


<h2>Om MiniDebConf</h2>

<p>Som navnet antyder, er en MiniDebConf en mindre udgave af DebConf. 
DebConf er den årlige konference for Debian-udviklere.  Som DebConf 
indeholder en MiniDebConf et komplet program med foredrag om teknik, 
sociale forhold og retningslinjer.  Det giver udviklere, bidragydere og 
andre interesserede endnu en mulighed i årets løb, til at mødes personligt 
og arbejde tæt sammen.  MiniDebConf'er har fundet sted mange steder på fem 
kontinenter i det sidste årti.  Med placeringen af denne konference i 
Ho Chi Minh-byen, passer den perfekt med årets DebConf på den modsatte side
af kloden, i New York, dermed er vores planetare dækning maksimeret.</p>


<h2>Kontaktoplysninger</h2>

<p>Besøg Debians websider på <a href="$(HOME)/">http://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
