<define-tag pagetitle>Debian fejrer sin 17 års-fødselsdag</define-tag>
<define-tag release_date>2010-08-16</define-tag>
#use wml::debian::news
#use wml::debian::translation-check translation="1.4"

<p>Debian-projektet er glad for at kunne markere, at det er 17 år siden 
projektet begyndte.  Som <a href="$(HOME)/doc/manuals/project-history/ch-intro">\
fortalt af den officielle projekthistorie</a>: <q>Debian-projektet blev 
officielt grundlagt af Ian Murdock den 16. august 1993.  På det tidspunkt var 
hele ideen med at have en Linux-<q>distribution</q> ny.  Ians hensigt med 
Debian var, at det skulle være en distribution, der blev fremstillet i åbenhed, 
i Linux' og GNU's ånd</q>.</p>

<p>I løbet af de sidste sytten år, er Debian vokset betragteligt.  Ved 
begyndelsen var det et lille projekt, med blot en håndfuld udviklere, mens det 
nu har over tusinde bidragydere fra mange hjørner af kloden.  Dokumentation er 
blevet skrevet på talrige sprog, og der er nu titusindvis af softwarepakker, 
som alle lever op til <a href="$(HOME)/social_contract#guidelines">Debians 
retningslinjer for fri software</a>.</p>

<p>Takket være indsatsen fra de individuelle udviklere, oversættere, grafiske 
designere, systemadministratorer, brugere og mange andre, trives Debian fortsat
i det bredere fri software-økosystem.  Debian anvendes af en række 
<q>derivative</q> distributioner, som yderligere udvider rækkevidden af Debians
software og Debians filosofi med at sætte brugeren i første række.</p>

<p>Under <a href="http://www.spi-inc.org/about/">Software In the Public 
Interest</a>s auspicier og gennem 
<a href="$(HOME)/partners/">Debians partnerprogram</a>, arbejder Debian 
fortsat sammen med nogle af de største navne inden for hardware- og 
softwareudvikling.  Debian har altid stræbt efter at understøtte et bredt udvalg 
af hardware, med gennemtestet software af høj kvalitet, og samarbejder af den 
grund stadig med mange partnere inden for forskellige industrielle områder.  
Debian anvendes også bredt inden for databehandlings- og ingeniørdiscipliner, i 
områder så som astronomi, bioinformatik og fysik.</p>

<p>Debian-projektet hilser stadig alle former for bidrag velkommen, fra brugere
til udviklere, og opfordrer folk til at hente, anvende, ændre og distribuere 
dets kildekode, i håbet om at den vil være til nytte.  Projektet udgiver Debian
6.0, med kodenavnet <q>squeeze</q>, i løbet af indeværende år, når det store 
arbejde med at rette udgivelseskritiske fejl er afsluttet.  I fri 
software-fællesskabets ånd er alle velkomne til at deltage deri og i alle 
Debians aktiviteter, mens der ses frem til de næste sytten år.</p>

<p>Brugere af Debian kan anvende <a href="http://thank.debian.net/">\
http://thank.debian.net/</a> til at udtrykke deres taknemmelighed og sende
lykønskninger.</p>
