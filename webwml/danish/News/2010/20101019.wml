<define-tag pagetitle>Debian vil officielt hilse bidragydere til andet end pakning velkommen</define-tag>
<define-tag release_date>2010-10-19</define-tag>
#use wml::debian::news
#use wml::debian::translation-check translation="1.4"

<p>Debian-projektet har i dag med overvældende flertal vedtaget i en 
<a href="$(HOME)/vote/2010/vote_002">generel beslutning</a>, formelt at 
anerkende bidrag fortaget af mange personer, som hjælper Debian på andre måder,
end ved at vedligeholde pakker - ved at åbne processen for hvordan man officielt
bliver betragtet som Debian-udvikler (Debian Developer).</p>

<p>Mens Debian-projektet altid har hilst bidrag vedrørende andet end pakning 
velkommen, for eksempel dokumentationsforfattere og oversættere, har der været 
en begrænset benyttelse af muligheden for at få status som officiel 
Debian-udvikler (herunder ubegrænset stemmeret og andre privilegier).  Da der 
ikke var en utvetydigt dokumenteret procedure for disse bidragydere til andet en 
pakning, har det været håndteret fra sag til sag.</p>

<p>Man har besluttet af fjerne denne ulempe, ved endelig at hilse alle 
bidragydere - uanset hvilken form deres bidrag antager i hjertet af 
Debian-projektet - velkommen, og opfordrer Debians kontoansvarlige til at 
etablere procedurer til evaluering og accept af bidragydere som varetager andre 
opgaver end pakning.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Over tretusinde 
frivillige fra hele verden samarbejder om at fremstille og vedligeholde 
Debian-software.  Med oversættelser til over tredive sprog, og med 
understøttelse af et enormt antal computertyper, kalder Debian sig det
<q>universelle styresystem</q>.</p>


<h2>Kontaktoplysninger</h2>

<p>Besøg Debians websider på <a href="$(HOME)/">http://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
