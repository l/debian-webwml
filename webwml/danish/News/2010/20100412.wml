<define-tag pagetitle>Ny arkivsnapshotservice tilgængelig</define-tag>
<define-tag release_date>2010-04-12</define-tag>
#use wml::debian::news
#use wml::debian::translation-check translation="1.3"

<p>Debian-projektet er stolt over at annoncere en ny service, tilgængelig på 
<a href="http://snapshot.debian.org/">http://snapshot.debian.org/</a>, en 
wayback-machine, der giver adgang til gamle pakker ud fra datoer og 
versionnumre.</p>

<p>Muligheden for at installere pakker og se kildekode fra enhver given dato,
kan være meget nyttigt for både udviklere og brugere.  Det er en værdifuld 
ressource til opsporing af hvor regressioner er opstået, eller til at levere et
specifikt miljø, som en bestemt applikation kan kræve, for at køre.  
Snapshotarkivet er tilgængeligt som ethvert almindeligt apt-arkiv, så det let 
kan anvendes af alle.</p>

<p>Snapshotarkivet gør det også muligt for administratorer at installere et 
forudsigeligt og afprøvet pakkesæt, ved at tilgå arkivet ud fra en given dato.
Funktionen giver administratorer mulighed for at afprøve en opgraderingsvej i 
et forberedelsesmiljø og dernæst gentage processen i deres produktionsmiljø, 
med sikkerhed for at de udfører præcis den samme, afprøvede opgradering.  Da 
snapshottet dækker det komplette arkiv og alle suiter, kan det anvendes i 
miljøer, hvor man på kontrolleret vis ønsker at holde styr på afprøvningen, 
samt hvor man har en mere striks ændringskontrol og ønsker at gennemgå alle 
stabile opdateringer, før de udrulles.</p>

<p>Arkivet indeholder i øjeblikket næsten alle<a href="#note1"><sup>[1]</sup></a> 
pakker fra arkiverne main og security siden marts 2005, foruden yderligere 
udvalgte arkiver så som debian-volatile, debian-ports og backports.org.  I 
øjeblikket indeholder den nye tjeneste cirka 6,5 terabyte data og vil vokse
konstant.</p>

<p>Hosting af snapshotservicen stilles til rådighed af 
<a href="http://www.ece.ubc.ca/">Electrical and Computer Engineering
department of the University of British Columbia</a> og 
<a href="http://www.sanger.ac.uk/">Wellcome Trust Sanger Institute</a>. 
Yderligere nødvendig hardware blev stillet til rådighed af 
<a href="http://www.nordicgaming.com/">Nordic Gaming</a>.  Initieringsdata 
blev stillet til rådighed af Debians ftp-hold og Fumitoshi Ukai.</p>


<h2>Om Debian</h2>

<p>Debian GNU/Linux er et frit styresystem, der udvikles af mere end tusinde 
frivillige fra hele verden, der samarbejder via internettet.  Debians 
dedikation til fri software, dets non-profit-natur og dets åbne 
udviklingsmodel, gør det unikt blandt GNU/Linux-distributioner.</p>

<p>Debian-projektets hovedstyrker er dets fundament af frivillige, dets 
dedikation til Debians sociale kontrakt og dets engagement i at tilbyde det 
bedst mulige styresystem.</p>

<p>Kontaktoplysninger:  For flere oplysninger, besøg Debians websider på 
<a href="$(HOME)/">http://www.debian.org/</a> eller send en mail på engelsk til 
&lt;press@debian.org&gt;.</p>

<p><a name="note1">[1]</a>
Nogle pakker er fjernet på grund af licensproblemer siden de oprindelig 
blev gjort tilgængelige.</p>
