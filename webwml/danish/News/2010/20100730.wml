<define-tag pagetitle>2010's årlige Debian-konference - verdens største GNU/Linux-distributions udviklerkonference er klar til start</define-tag>
<define-tag release_date>2010-07-30</define-tag>
#use wml::debian::news
#use wml::debian::translation-check translation="1.4"

<p>Debian-projektet, holdet bag det frie styresystem Debian GNU/Linux, inviterer 
til at deltage i den kommende Debian-konference, som finder sted fra den 1. til 
7. august 2010 på New York Citys Columbia University, i samarbejde med afdelingen
Columbia Computer Science.  Årets konference er den første DebConf, som finder 
sted i USA i begivenhedens 11-årige historie.  I år vil flere end 300 udviklere 
fra hele verden, herunder Brasilien, Argentina, Bosnien, Mexico, Canada, 
Vesteuropa, Japan, New Zealand, Australien, Venezuela og Letland, deltage.
<br /><br />
Flere oplysninger er tilgængelige på 
<a href="http://debconf10.debconf.org/">http://debconf10.debconf.org/</a>.</p>

<p>Hvert år giver DebConf nye og eksisternede deltagere i Debian-projektet fra 
rundt omkring i verden mulighed for at samles, dele viden og ideer, foretage 
fælles bidrag til Debian og opbygge stærkere fællesskabsbånd.  Konferencens 
omkostninger dækkes for en stor dels vedkommende af virksomhedsponsorer, der 
har en betydelig interesse i at støtte Debian og dets DebConf'er.</p>

<p>For første gang vil DebConf have <q>spor</q>, som indeholder en række 
foredrag knyttet sammen ved hjælp af et fælles tema.  Disse er blandt andre 
spor vedrørende videnskab/matemaik, Java, enterprise-systemer, Debian Community 
Outreach, og medier og kunst i Debian.  Andre foredrag dækker problemstillinger
i forbindelse med teknik, licensering og fællesskabet.  Eben Moglen, formand for
Software Freedom Law Center og Professor of Law ved Columbia University er vores
<a href="http://penta.debconf.org/dc10_schedule/events/641.en.html">taler ved 
plenaret den 3. august klokken 10.00</a>.</p>

<p>DebConf omfatter Debian Day, som afholdes den 1. august, hvor konferencen 
åbner dørene for alle, der er interesserede i at få mere at vide om Debian og 
fri software.  I forbindelse med begivenheden vil der være en hel dag med 
foredrag om en række forskellige emner så som fremme af fri software, fri 
softwares anvendelighed og en række foredrag om Debian-projektet og 
styresystemet selv.  Et af højdepunkterne ved dette års Debian Day er et 
foredrag ved Gale Brewer, medlem af New Yorks byråd, om <q>How Government can 
Foster Freedom in Technology</q> klokken 16.00.
<br /><br />
Flere oplysninger om Debian Day, herunder programmet, er tilgængelige på
<a href="http://www.debianday.org/">http://www.debianday.org/</a>.</p>


<h2>Videosteams fra de fleste foredrag er tilgængelige</h2>

<p>I lighed med tidligere år, kan personer som ikke har mulighed for at deltage
i konferncen, medvirke ved at se videostreams og kommentere via IRC-kanaler.
Flere oplysninger om videostreams er tilgængelige på 
<a href="http://debconf10.debconf.org">http://debconf10.debconf.org</a>.  For at
give kommentarer til seancer, skal man tilslutte sig IRC-kanalerne 
<tt>#debconf-davis</tt> hhv. <tt>#debconf-interschool</tt> på 
<tt>irc.debian.org</tt>.  Konferencens komplette program er tilgængeligt i 
forskellige formater på 
<a href="http://penta.debconf.org/dc10_schedule/index.en.html">\
http://penta.debconf.org/dc10_schedule/index.en.html</a>, men bemærk at nye 
begivenheder og ad hoc-seancer vil blive tilføjet under konferencen.</p>


<h2>Om Debian</h2>

<p>Debian er et frit styresystem til computere.  Over tretusinde frivillige 
fra hele verden samarbejder om at fremstille og vedligeholde Debian-software.  
Med oversættelser til over tredive sprog, og med understøttelse af et enormt 
antal computertyper, kalder Debian sig det <q>universelle styresystem</q> og 
er det største fri software-projekt i verden.  I USA støttes Debian af 
Software in the Public Interest, Inc., en almennyttig velgørende organisation
jf. section 501(c)(3) i Internal Revenue Code.</p>


<h2>Om DebConf</h2>

<p>DebConf er Debian-projektets udviklerkonference.  Ud over et fuldt program 
med tekniske, sociale og retningslinjeforedrag, giver DebConf også muligt for 
at udviklere, bidragydere og andre interesserede kan mødes personligt og 
arbejde tættere sammen.  Konferencen har fundet sted siden år 2000 i så 
forskellige steder som Canada, Finland og Mexico.  Flere oplysninger om DebConf 
er tilgængelige fra <a href="http://debconf.org/.">http://debconf.org/</a>.</p>


<h2>Flere oplysninger</h2>

<p>Flere oplysninger om DebConf10 findes på konferencens websted på 
<a href="http://debconf10.debconf.org/">http://debconf10.debconf.org/</a> eller
ved at kontakte DebConfs globale pressehold på press@debconf.org (på 
engelsk).</p>
