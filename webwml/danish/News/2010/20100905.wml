<define-tag pagetitle>Backports-tjenesten bliver officiel</define-tag>
<define-tag release_date>2010-09-05</define-tag>
#use wml::debian::news
#use wml::debian::translation-check translation="1.3"

<p>Debian-projektet er stolt over at kunne annoncere, at backports-tjenesten, 
der tidligere var tilgængelig på <a href="http://www.backports.org/">\
www.backports.org</a> nu er en officiel Debian-tjeneste tilgængelig på
<a href="http://backports.debian.org/">backports.debian.org</a>.</p>

<p>Backports (tilbageførsler) er pakke fra distributionen testing, genkompileret
til den aktuelle stabile (eller endda gamle stabile) udgave, for at stille nye 
versioner af visse pakker til rådighed for brugere af den stabile distribution.
Det kan være Linux-kernen, webbrowseren Iceweasel eller kontorpakken 
OpenOffice.org suite, uden at give køb på systemets generelle stabilitet.</p>

<p>Arkivet indeholder i øjeblikket 528 pakker tilbageført til distributionen 
lenny.  Da infrastrukturen til accept af pakker til den kommende udgivelse af 
squeeze allerede er på plads, er det muligt for Debian Installer-aftryk at 
opsætte backports-arkivet som standard uden at det giver fejl på brugernes 
systemer.  Tjenstens understøttelse af squeeze vil blive aktiveret på et senere 
tidspunkt, efter udgivelsen.</p>

<p>På grund af begrænsinger i Debians fejlsporingssystem, skal enhver fejl der 
har med tilbageførte pakker at gøre, stadig rapporteres på postlisten
<a href="http://lists.debian.org/debian-backports/">debian-backports</a>, som nu
er blevet flyttet til lists.debian.org.</p>

<p>Oplysninger om hvordan man anvender backports-tjenesten, er tilgængelige på 
det nye <a href="http://backports.debian.org/Instructions/">backports-websted</a>.  
Brugere af den gamle backports-tjeneste skal ændre deres <tt>sources.list</tt> 
til at pege på 
<tt>deb http://backports.debian.org/debian-backports lenny-backports main contrib non-free</tt> 
(eller et af dets filspejle).  Bemærk desuden, at som følge af integreringen med
Debians infrastruktur, er GPG-nøglen som anvendes til at signere 
backports-arkivet blevet ændret til Debians officielle ftp-master-nøgle.</p>


<h2>Om www.backports.org</h2>

<p>Backports-tjenesten på <a href="http://www.backports.org/">www.backports.org</a> 
blev oprindelig startet af Debian-udvikleren Norbert Tretkowski med megen hjælp 
fra <a href="http://www.teamix.net/">team(ix)</a>.  Den blev senere videreført 
og forbedret af Debian-udviklerne Alexander Wirt (organisering) og Jörg Jaspert 
(teknisk bistand) til at være vært for flere end 500 tilbageførte pakker til 
forskellige arkitekturer.<br />
Tak til team(ix) for at have været et godt hjem for tjenesten i alle de forløbne
år.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Over tretusinde 
frivillige fra hele verden samarbejder om at fremstille og vedligeholde 
Debian-software.  Med oversættelser til over tredive sprog, og med 
understøttelse af et enormt antal computertyper, kalder Debian sig det
<q>universelle styresystem</q>.</p>


<h2>Kontaktoplysninger</h2>

<p>Besøg Debians websider på <a href="$(HOME)/">http://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
