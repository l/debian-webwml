<define-tag pagetitle>Mar del Plata vært for den ottende Debian-konference</define-tag>
<define-tag release_date>2008-08-08</define-tag>
#use wml::debian::news
#use wml::debian::translation-check translation="1.3"

<ul>
  <li>250 udviklere fra 37 lande mødes på Hotel Dorá, Mar del Plata, Argentina, den 10.-16. august 2008.</li>
  <li>100 foredrag og øvelsesseancer er planlagt.</li>
  <li>Deltagelse er gratis, registreret på stedet påkrævet.</li>
  <li>Debian-projektet fylder 15 år.</li>
</ul>

<p>Mar del Plata, Argentina, 8. august 2008 - Debian-projektet, holdet bag det
fri GNU/Linux-styresystem, inviterer offentligheden og pressen til at deltage i
den årlige konference, DebConf 8, som finder sted fra den 10. til 16 august på 
Hotel Dorá in Mar del Plata, Argentina.</p>

<p>Over hundrede begivenheder er planlagt med talere fra hele verden, så som 
Debians projektleder Steve McIntyre og Hewlett Packards Open Source &amp; Linux 
Chief Technologist, Bdale Garbee.  Emnerne dækker blandt andre global 
holdorganisering, internationalistering, udviklingsinterne emner og policy, 
virtualisering, system- og netværksadministration.  Under øvelsesseancerne kan
man få praktisk erfaring med forskellige emner.  Udvikling og brainstorming 
finder sted i to "hack-laboratorier", og perifære begivenheder som alverdens 
oste-fest, giver mulighed for omfattende netværkning.</p>

<p>Hele programmer er tilgængeligt på konferencehjemmesiden:
<a href="https://penta.debconf.org/dc8_schedule/">https://penta.debconf.org/dc8_schedule/</a>.</p>

<p>Lørdag den 16. august vil festlighed være på sin plads, da Debian-projektet
fylder 15 år.  Det blev grundlagt i 1993 af Ian Murdock, som et helt frit 
fællesskabsledet projekt.  Projektet er vokset til et af de største og mest 
indflydelsesrige open source-projekter.</p>

<p>Jörg Jaspert, en af konferencens organisatorer, er begejstret: <q>Ud af 
alle de Debian-konferencer, jeg har oplevet, er dette den bedst forberedte.
Tak til det lokale hold for deres store arbejde!</q>  Det lokale 
organiseringshold &ndash; 40 frivillige fra hele landet &ndash; har 
brugt næsten et helt år på at få arrangementet til at finde sted.</p>

<p>Det er gratis at deltage i konferencen, selv om besøgende skal lade sig 
registrere på stedet.  Flere oplysninger er tilgængelige på konferencens
hjemmeside: <a href="http://debconf8.debconf.org">http://debconf8.debconf.org</a>.</p>

<p>Foredragene er på engelsk, om end mange spansktalende talere er til stede og
kan hjælpe samt besvare spørgsmål.</p>

<p>Alle begivenheder optages og streames over internettet.  Flere oplysninger er
tilgængelige på: 
<a href="http://debconf8.debconf.org/video">http://debconf8.debconf.org/video</a>.</p>

<p>Onsdag den 13. august, er der ingen begivenheder, da konferencedeltagerne 
tager en fridag for at opleve lokale seværdigheder og kultur.</p>

<p>Efter DebConf 8, finder Debian Day sted den 18. august i Buenos Aires.  
Debian Day er en gratis, endagskonference for brugere.  Begivenheden giver folk
med interesse for fri og open source-software et sted at møde personerne bag
projektet og få gratis rådgivning.</p>


<h2>Om DebConf</h2>

<p>DebConf er Debian-projektets udviklerkonferece.  Ud over at have et komplet 
program bestående af tekniske, sociale og policyemner, giver DebConf også 
mulighed for at mødes ansigt til ansigt og arbejde tættere sammen.  Konferencen
har fundet sted årligt siden 2000 på skiftende steder så som Canada, Finland og 
Mexico.</p>


<h2>Kontaktoplysninger</h2>

<p>For flere oplysninger, besøg DebConfs websider på 
<a href="$(HOME)/">http://www.debconf.org/</a> eller send e-mail på engelsk til
&lt;press@debian.org&gt;.</p>
