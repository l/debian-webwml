<define-tag pagetitle>Debian sørger over tabet af Thiemo Seufer</define-tag>
<define-tag release_date>2008-12-29</define-tag>
#use wml::debian::news
#use wml::debian::translation-check translation="1.4"

<p>Debian-projektet har mistet et aktivt medlem af sit fællesskab.  Thiemo
Seufer døde den 26. december 2008 i en tragisk bilulykke.</p>

<p>Thiemo deltog i Debian på mange måder.  Han vedligeholdt flere pakker og var 
den primære ansvarlige for Debians tilpasning til MIPS-arkitekturene.  Han var 
også medlem af vores kernel-hold og medlem af Debian Installer-holdet.  Hans 
bidrag nåede langt uden for Debian-projektet.  Han arbejdede også på 
MIPS-tilpasningen af Linux-kernen, MIPS-emuleringen i qemu, samt alt for mange 
mindre projekter, til at de kan nævnes her.</p>

<p>Thiemos ufortrødne arbejde, brede tekniske viden og evne til at dele dette 
med andre, vil blive savnet.  Hans bidrag vil ikke blive glemt.  Det vil være 
svært at leve op til den høje standard ved Thiemos arbejde.</p>

<p>For at mindes hans bidrag til Debian, har projektet besluttet af dedikere 
den kommende udgave af Debian GNU/Linux 5.0 <q>lenny</q> til Thiemo.</p>

<p>Begravelsesceremonien finder sted mandag den 5. januar 2009, kl. 13.30 ved 
Dominikanerkirche i Bad Wimpfen.  Hvis du vil udtrykke din medfølelse, så 
skriv til ths-condolence@linutronix.de .  Kondolencerne vil blive givet 
til Thiemos familie.</p>


<h2>Om Debian</h2>

<p>Debian-projektet er en organisation af fri software-udviklere som frivilligt
bidrager med tid og kræfter til at fremstille det fuldstændig frie 
styresystem Debian GNU/Linux.</p>


<h2>Kontaktoplysninger</h2>

<p>For flere oplysninger, besøg Debians websider på 
<a href="$(HOME)/">http://www.debian.org/</a> eller send e-mail på engelsk til
&lt;press@debian.org&gt;.</p>
