<define-tag pagetitle>Debian deltager i 2008 Google Summer of Code</define-tag>
<define-tag release_date>2008-04-27</define-tag>
#use wml::debian::news
#use wml::debian::translation-check translation="1.4"

<p>Debian-projektet er stolt at kunne annoncere, igen at være blevet accepteret 
af Google som en mentororganisation i Summer of Code-programmet.  Vi har fået 
tildelt tolv opgaver i år.  Google støtter de her nævnte studerende økonomisk,
så de kan arbejde fuld tid på opgaverne i deres sommerferie, fra den 26. maj til
18. august.  De vil blive vejledt og evalueret i tidsrummet af et hold 
Debian-udviklere.</p>

<p>Flere opgaver dækker kommunikation mellem softwareforfattere, brugere og 
Debian-udviklere.  En række opgaver er rettet mod kvalitetssikring og forbedret 
aftestning, mens andre vil medføre nye værktøjer, der hjælper med at 
vedligeholde Debian-systemer.</p>

<ul>
  <li>Jonathan Roes vil arbejde på Netconf, en næste generations-tilgang til 
      håndtering af netværksopsætninger på Linux-systemer.  Dette vil give en 
      enkelt logisk erstatning for et stort antal programmer, der pt. hånterer
      beslægtede opgaver på Debian-systemer.</li>
  <li>CRAN er et omfattende arkiv bestående af værktøjer og biblioteker til 
      det statistiske beregningssprog GNU R.  Charles Blundell vil skrive 
      cran2deb, et værktøj beregnet til at hjælpe med automatisk generering af 
      Debian-pakker fra CRAN-pakker og -samlinger (bundles).  Dette gør det 
      meget lettere for udviklere og brugere, at arbejde med R-udvidelser på 
      Debian-systemer, særligt for administratorer af store 
      beregningsanlæg.</li>
  <li>Nico Golde vil forbedre Debians kvalitetssikringsprocesser vedrørende 
      sikkerhedsopdateringer, ved at stille en facilitet til betatestning af 
      sikkerhedsopdateringer til rådighed.  Dette vil gøre det muligt for Debian
      at teste sikkerhedsopdateringer på et bredere udvalg af opsætninger, før 
      offentlig udgivelse, og i tillæg til de eksisterende QA-tiltag.</li>
  <li>Jigdo er et værktøj udviklet som en hjælp til at nedbringe omkostningerne
      ved at downloade og spejle Debians cd- og dvd-aftryk.  Dustin Rayners 
      projekt jigdo-ivory indeholder fremstillingen af en browserbaseret 
      Jigdo-klient, så download bliver meget lettere for slutbrugerne.</li>
  <li>Obey Arthur Liu planlægger et udvikle en grafisk brugergrænseflade i GTK+ 
      til pakkehåndteringsværktøjet Aptitude, der vil arbejde ved siden af de 
      forbedrede ncurses- og kommandolinje-grænseflader.  Dette vil stille et 
      nyt grænsefladedesign til rådighed, rettet mod brugerbarhed og avanceret
      funktionalitet.</li>
  <li>Jonny Lamb vil arbejde på debexpo, et webbaseret Debian-pakkearkiv, der 
      gør det muligt for alle at uploade og stille personlige pakkearkiver til
      rådighed.  Det indeholder funktionalitet, der gør det nemt for sponsorer
      at gennemse pakker til programmer, der endnu ikke er optaget i 
      Debian.</li>
  <li>Christian von Essen vil udvikle <q>Ultimate Debian Database</q>, en stor
      relationsdatabase, der indsamler alle projektets vigtige oplysninger i ét
      centralt, letanvendeligt system, indeholdende fejl, opbygningsoplysninger,
      udvikleroplysninger, osv.</li>
  <li>Adam Jensen vil udvikle debgraph, en infrastruktur til behandling af 
      afhængigheder mellem pakker samt lignende data ved hjælp af en generisk
      graf-grænseflade.  Mange programmer så som pakkehåndteringsprogrammer
      anvender allerede dele af denne funktionalitet, men dette projekt vil 
      være den første fælles kode til understøttelse af mere komplekse 
      forespørgsler, hvilket gør det muligt for udviklere af andre værktøjer,
      at koncentrere sig om problemstillinger på et højere niveau.</li>
  <li>Per Andersson planlægger at arbejde på, at forbedre Debians understøttelse
      af forbrugermarkedets NAS-enheder (Network Attached Storage).  Disse 
      populære enheder er små filservere, efter udstyret med ARM-processorer og
      kørende en indlejret (embedded) Linux.  Projektet vil gøre det lettere at 
      installere og tilpasse Debian på disse enheder, samt yderligere øge 
      Debians popularitet på markedet for indlejret Linux.</li>
  <li>Lintian er et værktøj til automatisk pakkekontrol, anvendt til 
      kvalitetssikring, med mulighed for at identificere mange forskellige 
      former for almindelige fejl og misforståelser i Debian-pakker.  
      Jord&agrave; Polo Bard&eacute;s vil udvide diagnosefunktionaliteten i 
      lintian, særligt hvad angår håndtering af alvorlighedsgrader og 
      præcisionen af sådanne tests, for at gøre det mere brugbart i 
      automatiserede opsætninger, hvor tests af lav vigtighed og falske 
      positive kan skabe problemer.</li>
  <li>Max Wiehle vil tilføje understøttelse af automatisk sammensmeltning af
      opsætningsfiler ved systemopgraderinger.  For øjeblikket holder Debians
      pakkehåndteringsværktøjer kun styr på gamle og nye opsætninger, mens
      opgraderinger finder sted, hvorfor dette nye arbejde vil gøre livet 
      nemmere for systemadministratorer.</li>
  <li>Juan Luis Belmonte Mendez vil udvikle et nyt værktøj, beregnet til at 
      hjælpe med opsætningen af PAM (Pluggable Authentication Modules) og NSS 
      (Name Service Switch) gennem Debian Installer.  Dette skulle gøre det 
      meget nemmere at opsætte Debian-maskiner til at anvende udbredte 
      autentificeringssystemer som LDAP og Active Directory.</li>
</ul>

<p>Vi ønsker de studerende velkommen i vores aktive udviklerfællesskab, og 
opfordrer alle vores hold og bidragydere til at støtte og hjælpe dem med at 
gennemføre deres opgaver.</p>

<p>Debians opgaver er angivet på vores wiki</p>
<div class="center">
  <a href="https://wiki.debian.org/SummerOfCode2008">https://wiki.debian.org/SummerOfCode2008</a>
</div>

<p>Summer of Code er dokumenteret på Googles websted</p>
<div class="center">
  <a href="http://code.google.com/soc/">http://code.google.com/soc/</a>
</div>


<h2>Om Debian</h2>

<p>Debian-projektet er en organisation af fri software-udviklere som frivilligt
bidrager med tid og kræfter til at fremstille de fuldstændigt frie 
styresystem Debian GNU/Linux.</p>


<h2>Kontaktoplysninger</h2>

<p>For flere oplysninger, besøg Debians websider på 
<a href="$(HOME)/">https://www.debian.org/</a> eller send e-mail på engelsk til
&lt;press@debian.org&gt;.</p>
