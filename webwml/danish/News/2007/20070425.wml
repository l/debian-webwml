<define-tag pagetitle>Debian deltager i Googles Summer of Code</define-tag>
<define-tag release_date>2007-04-25</define-tag>
#use wml::debian::news
#use wml::debian::translation-check translation="1.1"

<p>Debian-projektet er stolte over at være blevet accepteret af Google som en
mentororganisation i dette års <q>Summer of Code</q>, med i alt ni opgaver.
Google finansierer de nedenfor nævnte studerendes fuldtidsarbejde på diss
opgaver i deres sommerferie, fra den 28. maj til 20. august.  De vil blive
vejledt og evalueret i dette tidsrum af aktive Debian-udviklere.</p>

<p>Hovedformålet med alle de studerendes opgaver, er at oprette eller forbedre
værktøjer, som hjælper udviklere med at arbejde på Debian-pakker og Debians
udgivelser.  Flere opgaver dækker kommunikation mellem softwareforfattere,
brugere og Debian-udviklere.  Et antal opgaver er rettet mod kvalitetssikring
og forbedret aftestning, mens andre vil medføre nye værktøjer, der hjælper med
at vedligeholde Debian-systemer.</p>

<p>Følgende opgaver og studerende er blevet accepteret:</p>

<blockquote>

  <p>Jeroen van Wolffelaar vil implementere Mole, en infrastruktur til
  informationshåndtering.  Dette vil hjælpe med at gøre Debians store mængde 
  data mere tilgængelig for udviklere og brugere.  Indeholdt er pakkehistorik og 
  udgivelsesstatistik.</p>

  <p>Ian Haken vil skrive værktøjer til anvendelse af QEMU, et virtuel
  maskine-emulator, til aftestning af opgraderinger fra en Debian-udgivelse til 
  den næste, uden at skulle geninstallere et helt system.  Dette vil hjælpe med 
  automatisk sporing af mulige fejl i opgraderingscyklussen.</p>

  <p>Ana Beatriz Guerrero López vil forbedre piuparts, et værktøj der hjælper i 
  aftestning og forbedrer kvaliteten af pakkeinstallerings-, opgraderings- og 
  fjernelsesskripter.</p>

  <p>Gustavo Rezende Montesino vil arbejde på et fejlvisitations- og
  videresendelsesværktøj, der vil hjælpe udviklere med at håndtere sporing af 
  eksisterende fejl og kommunikation med fejlrapportører samt opstrøms 
  fejlsporingssystemer.</p>

  <p>Cameron Dale vil udvide et BitTorrent-program til at arbejde effektivt med 
  store, konstant opdaterede samlinger af filer, så som Debians arkiv, samt for 
  at tilgå dette, udvikle en <q>backend</q> eller <q>proxy</q> til Debians 
  pakkedistriberingsværktøj APT.</p>

  <p>Pavel Vinogradov vil udvikle et statusovervågningssystem til 
  sikkerhedshåndtering af klynger af Debian-systemer.  Det er baseret på sproget 
  OVAL, hvilket giver en ensartet mekanisme til rapportering om og kontrol af 
  lokal sikkerhed på et centralt sted.</p>

  <p>Margarita Manterola Rivero vil arbejde på en webbaseret brugergrænseflade
  til Debians fejlsporingssystem, hvilket vil gøre det lettere for brugere at
  rapportere, kontrollere og håndtere fejl.</p>

  <p>Martín Hernán Ferrari vil implementere et modulært værktøj til aftestning
  af cd- og dvd-aftryk, hvilket vil muliggøre automatisk afprøvning af Debians
  cd- og dvd-aftryk efterhånden som de fremstilles.</p>

  <p>Chris Lamb vil implementere en grafisk brugergrænseflade til opbygning af
  live-Debian-systemer.  Dette vil gøre det meget nemmere at generere 
  Debian-systemer, der starter og arbejder direkte fra en cd eller dvdD.</p>

</blockquote>

<p>Debians opgaver er anført på 
<a href="http://wiki.debian.org/SummerOfCode2007">wiki'en</a>.</p>

<p>Summer of Code er dokumenteret på Googles 
<a href="http://code.google.com/soc/">websted</a>.</p>


<h2>Om Debian</h2>

<p>Debian GNU/Linux er et frit styresystem, udviklet af mere end ettusinde 
frivillige fra hele verden, der frivilligt stiller deres tid og arbejde til 
rådighed for at kunne fremstille det bedst mulige helt frie styresystem Debian
GNU/Linux.  Debians målrettede fokus på fri software, dets almennyttige natur og
den åbne udviklingsplatform gør projektet unikt.</p>

<h2>Kontaktoplysninger</h2>

<p>For flere oplysninger, besøg Debians websider på
<a href="$(HOME)/">http://www.debian.org/</a> eller send en e-mail på engelsk 
til &lt;press@debian.org&gt;.</p>
