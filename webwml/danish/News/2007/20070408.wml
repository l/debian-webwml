<define-tag pagetitle>Debian GNU/Linux 4.0 udgivet</define-tag>
<define-tag release_date>2007-04-08</define-tag>
#use wml::debian::news
#use wml::debian::translation-check translation="1.4"

<p>Debian-projektet kan med glæde præsentere den officielle frigivelse af Debian 
GNU/Linux version 4.0 med kodenavnet <q>etch</q> efter 21 måneders konstant 
udvikling. Debian GNU/Linux er et frit styresystem som understøtter i alt 11 
processorarkitekturer og inderholder skrivebordsmiljøerne KDE, GNOME og Xfce. 
Det indeholder også krypteringsprogrammer og er kompabitibelt med FHS v2.3 og 
programmer udviklet til LSB version 3.1.</p>

<p>Ved hjælp af en fuldt integreret installationsproces, kommer Debian GNU/Linux 
4.0 som standard med understøttelse af krypterede partitioner. Denne udgivelse 
introducerer en nyudviklet grafisk brugerflade til installationssystemet, der 
understøtter sammensatte skrifttegn og komplekse sprog. Installationssystemet 
for Debian GNU/Linux er nu blevet oversat til 58 sprog.</p>

<p>Fra og med Debian GNU/Linux 4.0 er pakkehåndteringen blevet forbedret med 
hensyn til sikkerhed og effektivitet. Sikker APT tilbyder kontrol af 
integriteten af pakker hentet fra et filspejl. Opdaterede pakkeindeksfiler 
behøver ikke længere at blive hentet i deres helhed, men kun små filer der 
indeholder forskellen fra gamle pakkeindeksfiler.</p>

<p>Debian GNU/Linux kører på forskellige computere fra palmtops og håndholdte 
computere til supercomputere, og stort set alt derimellem. Der er totalt 11 
understøttede arkitekturer: Sun SPARC (sparc), HP Alpha (alpha), Motorola/IBM 
PowerPC (powerpc), Intel IA-32 (i386 og IA-64 (ia64), HP PA-RISC (hppa), MIPS 
(mips, mipsel), ARM (arm), IBM S/390 (s390) og &ndash; netop introduceret med 
Debian GNU/Linux 4.0 &ndash; AMD64 og Intel EM64T (amd64).</p>

<p>Debian GNU/Linux kan installeres fra forskellige installationsmedier som for 
eksempel dvd'er, cd'er, USB-nøgle og disketter eller installationen kan foregå 
via netværket. GNOME er standardskrivebordsmiljøet og er på den første cd.  K 
Desktop Envirenmont (KDE) og Xfce kan installeres ved hjælp af to alternative 
cd'er. Som noget nyt er der med Debian GNU/Linux 4.0 også multi-arch cd'er og 
dvd'er, som understøtter installationer på mange arkitekturer fra en enkelt 
skive.</p>

<p>Debian GNU/Linux kan hentes lige nu via bittorrent (den anbefalede måde), 
jidgo eller HTTP. Se <a href="$(HOME)/CD/">Debian GNU/Linux på cd'er</a> for 
flere informationer. Det vil også snart være tilgængeligt fra cd-rom og dvd fra 
forskellige <a href="$(HOME)/CD/vendors/">forhandlere</a>.</p>

<p>Denne udgivelse indeholder en række opdaterede softwarepakker som for 
eksempel K Desktop Environment 3.5.5a (KDE), en opdateret version af GNOME (2.14), 
Xfce 4.4 skrivebordsmiljøet, GNUstep 5.2, XoOrg 7.1, OpenOffice.org 2.0.4a. 
GIMP 2.2.14, Iceweasel (en varemærkefri udgave af Mozilla Firefox 2.0.0.3), 
Icedove (en varemærkefri udgave af Mozilla Thunderbird 1.5), Iceape (en 
varemærkefri udgave af Mozilla Seamonkey 1.0.8), PostgreSQL 8.1.8, MySQL 5.0.32, 
GNU Compiler Collection 4.1.1, Linuxkerne version 2.6.18, Apache 2.2.4, Samba 
3.0.24, Python 2.4.4 og 2.5, Perl 4.8.8, PHP 4.4.4 og 5.2.0, Asterisk 1.2.13 og 
mere end 18000 andre pakker klar til at bruge.</p>

<p>Opgraderinger til Debian GNU/Linux 4.0 fra den forrige udgivelse, Debian 
GNU/Linux 3.1 med kodenavnet <q>sarge</q>, håndteres automatisk af 
pakkehåndteringsværktøjet aptitude, og til en vis grad også af 
pakkehåndteringsværktøjet apt-get. Som altid kan Debian GNU/Linux-systemer 
opgraderes smertefrit på stedet, uden nogen tvungen nedetid, men det anbefales 
kraftigt at man læser udgivelsesbemærkningerne for mulige problemer. Se 
<a href="http://www.debian.org/releases/etch/releasenotes">udgivelsesbemærkningerne</a> 
for detaljerede instruktioner i at installere og opgradere Debian GNU/Linux. 
Bemærk venligst at udgivelsesbemærkningerne vil blive yderligere forbedret og 
oversat til flere sprog i de kommende uger.</p>

<h2>Om Debian</h2>

<p>Debian GNU/Linux er et frit styresystem, der er udviklet af mere end tusinde 
frivillige fra hele verden, der samarbejder via internettet. Debians dedikation 
til Fri Software, dets non-profit-natur og dets åbne udviklingsmodel, gør det 
unikt blandt GNU/Linux-distributioner.</p>

<p>Debian-projektets hovedstyrker er dets fundament af frivillige, dets 
dedikation til Debians Sociale Kontrakt og engagement i at tilbyde det bedst 
mulige styresystem. Debian 4.0 er endnu et vigtigt skridt i den retning.</p>

<h2>Kontaktoplysninger</h2>

<p>Besøg Debians websider på <a href="$(HOME)/">http://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
