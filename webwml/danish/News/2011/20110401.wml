<define-tag pagetitle>Canterbury-projektet</define-tag>
<define-tag release_date>2011-04-01</define-tag>
#use wml::debian::news
#use wml::debian::translation-check translation="1.1"

<p>Vi er stolte over at kunne annoncere fødslen af Canterbury-distributionen. 
Canterbury er en sammenlægning af fællesskabsdistributionerne tidligere kendt som
Debian, Gentoo, Grml, openSUSE og Arch Linux, med det formål virkelig at lave en 
forenet produktion og i fællesskab at kunne hævde sig i forhold til de proprietære
styresystemer, for at vise af fri software-fællesskabet virkelig er i stand til at 
arbejde sammen om et fælles mål i stedet for at skabe større spredning.</p>

<p>Canterbury vil teknologisk være lige så enkel som Arch, lige så stabil som 
Debian, tilpasningsvenlig som Gentoo, have et solidt Live-framework som Grml og 
være så fordomsfri som openSUSE.</p>

<p>Ved sin indtræden i Canterbury-projektet forklarede Arch Linux-udvikler Pierre 
Schmitz:  <q>Arch Linux har altid handlet om at holde sin teknologi så enkel som
muligt.  Ved at kombinere arbejdet i én distribution, vil vi på dramatisk vis 
begrænse kompleksiteten for udviklere, brugere samt selvfølgelig 
opstrømsprojekterne.  Canterbury bliver det næste skridt i Linux-distributionernes
evolution.</q></p>

<p>Gerfried Fuchs, som holdt et foredrag om Debian på sidste års 
openSUSE-konference, sagde: <q>Mens DEX (Debian Derivatives Exchange) kunne have 
været en i princippet god ide, er dets synsvinkel for begrænset.  Vi er nødt til 
at nå længere ud, for at opnå reel succes.</q></p>

<p>Robin H. Johnson, leder af Gentoos Infrastructure-hold, fra et panel bestående
af kerneudviklere fra Gentoo ved SCALE9x: <q>Jeg hader virkelig nedetid som følge
af kompilering.  Jeg har set frem til at installere pakker med blot et par 
tastetryk.  Ved at basere os på andre succesrige distributioners arbejde, kan vi 
tage slavearbejdet ud af systemvedligeholdelse.</q></p>

<p>Michael Prokop, grundlægger af live-cd'en Grml, kan citeres for følgende 
vedrørende beslutningen: <q>Det er lykkedes os at fremstillet et universelt 
livebuildframework med grml-live.  Vores var altid, at det skulle være universelt
brugbart for yderligere at sprede fri software.</q></p>

<p>Sidste års openSUSE-konference havde emnet <q>Collaboration Across Borders</q>
(<q>Samarbejde på tværs af grænser</q>).  Klaas Freitag, et respekteret medlem af
fællesskabet, nævnte at <q>konferencens motto var et bevidst valg og faktisk er 
det hvad jeg havde i tankerne, som et positivt resultat af konferencen.</q></p>

<p>Stefano Zacchiroli, Debians projektleder, gav en kommentar til 
Canterbury-distribution:  <q>I løbet af det sidste år, har Debian arbejdet med 
samarbejde med andre distributioner.  Nogle initiativer har været målrettet
Debian Derivatives Distribution (for eksempel Derivatives Front Desk, DEX, osv.),
men vi har også været glade for at deltage i konferencer og paneldiskussioner med
andre distributioner, så som openSUSE og Fedora.  Vi er stolte over vores nylige
stræben efter mere samarbejde, og er nu klar til, med Canterbury, at skubbe disse
initiativer til det næste, naturlige, trin:  at forene os i den næste generation 
af fællesskabsdistributioner.  Canterbury vil leve længe og have fremgang.</q>
</p>

<p>Bemærk at denne annoncering kun markerer begyndelsen, de nødvendige ændringer
vil finde sted i de kommende dage.  Du kan anvende hashtag'et <tt>#cbproject</tt>
til at give os tilbagemeldinger¨på 
<a href="http://twitter.com/#!/search?q=%23cbproject">twitter</a> eller 
<a href="http://identi.ca/tag/cbproject">identi.ca</a>.</p>
