<define-tag pagetitle>DebConf 11 er begyndt</define-tag>
<define-tag release_date>2011-07-25</define-tag>
#use wml::debian::news
#use wml::debian::translation-check translation="1.4"

<p>DebConf 11, den årlige Debian-konference åbenede i dag dørene i Banja Luka, 
Republika Srpska, Bosnien-Hercegovina.  Som ved foregående konferencer, vil 
streams med optagelser af de fleste sessioner blive gjort tilgængelige, så 
bidragydere, der ikke kunne deltage i konferencen, stadig kan deltage og 
indsende spørgsmål og kommentarer via specifikke IRC-kanaler.  Den letteste 
måde er via <a href="http://debconf11.debconf.org/watch.xhtml">hjemmesiden 
DebConf Watch</a>, der også indeholder flere andre nyttige faneblade.</p>

<p>Konferencen blev allerede indledt i går med DebianDay, en konferencedag 
rettet mod et bredere, lokalt publikum.  Den indeholdt foredrag om
<q>Understanding Debian</q>,  <q>Debian in Enterprise: A Google Case
Study</q> og <q>How to contribute and get involved</q>.  Det var en stor 
succes, ikke kun ved at få Debian-fællesskabet tættere på lokale bidragydere, 
men også ved fænge interessen i en bredere kreds, hvilket aldrig er sket 
før.</p>

<p>I åbningsceremonien deltog ikke blot Ćulibrk Predrag, forretningsfører hos 
m:tel, den største lokale udbyder af internet og telefoni, men også af Jasmin 
Komić, minister for videnskab og teknologi, og statsminister Aleksandar 
Džombić.  I en rørende tale, fortalte Milorad Dodik, Republika Srpskas 
præsident, der har støttet ideen med DebConf11 i Banja Luka i de sidste to år,
publikum at han er stolt over, at det lykkedes at få DebConf11 til Banja Luka 
og Republika Srpska, selv om der var stor konkurrence.  Adnan Hodzic, lokal 
organisator, håber at DebConf vil få Republika Srpskas og Bosnien-Hercegovinas 
offentligheds øjne op for, hvad GNU/Linux- og Debian-systemer er.</p>

<p>DebConf varer indtil 31. juli og har et program bestående af 78 sessioner 
(herunder ikke spontane <q>adhoc</q>-sessioner), som indeholder foredrag og 
workshops vedrørende multiarkitekturer, tilpasninger til nye arkitekturer og 
bedre sammenarbejde med derivative distributioner, foruden et omfattende 
socialt program.  I år deltager der flere end 400 personer i konferencen, fra
50 landes.</p>

<p>Debian-projektet takker sponsorerne, der gjorde denne konference mulig:</p>

<ul>
  <li><a href="http://vladars.net/">Republika Srpskas regering</a></li>
  <li><a href="http://www.mtel.ba/">m:tel</a></li>
  <li><a href="http://google.com/">Google</a></li>
  <li><a href="https://www.canonical.com/">Canonical</a></li>
  <li><a href="http://www.hp.com/">HP</a></li>
  <li><a href="https://www.linaro.org/">Linaro</a></li>
  <li>Matanel</li>
  <li><a href="https://www.profitbricks.com/">ProfitBricks</a></li>
  <li><a href="http://www.credativ.com/">Credativ</a></li>
  <li><a href="http://www.arm.com/">ARM</a></li>
  <li><a href="https://www.renesas.com/">Renesas</a></li>
  <li><a href="https://www.thomas-krenn.com/">Thomas Krenn AG</a></li>
  <li><a href="https://www.wavecon.de/">Wavecon</a></li>
  <li>Gestman</li>
  <li><a href="https://www.univention.com/">Univention</a></li>
  <li><a href="https://www.brandorr.com/">Brandorr</a></li>
</ul>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Tusindvis af
frivillige fra hele verden samarbejder om at fremstille og vedligeholde 
Debian-software.  Med oversættelser til 70 sprog, og med understøttelse af et 
enormt antal computertyper, kalder Debian sig det <q>universelle 
styresystem</q>.</p>


<h2>Om DebConf</h2>

<p>DebConf er Debian-projektets udviklerkonference.  Ud over et fuldt program 
med tekniske, sociale og retningslinjeforedrag, gør DebConf det også muligt 
at udviklere, bidragydere og andre interesserede kan mødes personligt og 
arbejde tættere sammen.  Konferencen har fundet sted siden år 2000 i så 
forskellige steder som Canada, Finland og Mexico.  Flere oplysninger er 
tilgængelige på <a href="http://debconf.org/">DebConf-webstedet</a>.</p>


<h2>Flere oplysninger</h2>

<p>Flere oplysninger om DebConf11 får man på 
<a href="http://debconf11.debconf.org/">konferencewebstedet</a> eller ved at 
kontakte DebConf Global Press Team på engelsk på 
&lt;press@debconf.org&gt;.</p>
