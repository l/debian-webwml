<define-tag pagetitle>Debian annoncerer sit første sydamerikanske security-mirror</define-tag>
<define-tag release_date>2011-03-02</define-tag>
#use wml::debian::news
#use wml::debian::translation-check translation="1.3"

<p>Debian-projektet er stolt over at kunne annoncere, at det første officielle 
<code>security.debian.org</code>-filspejl (mirror) i Sydamerika nu er 
tilgængeligt.  <code>security.debian.org</code> indeholder alle 
sikkerhedsopdateringer til den stable og den gamle stabile udgave.</p>

<p><q>Kombineret med GeoDNS-funktionen, som Debian anvender, skulle det gøre 
filhentningen betydeligt hurtigere for vores brugere i det geografiske område.
Det er en velkommen forbedring til den verdensomspændende dækning med dedikerede
officielle <code>security.debian.org</code>-filspejle, administreret af 
Debian-projektet</q>, siger Martin Zobel-Helas, medlem af Debian System 
Administration-holdet.</p>

<p><q>Debian har mange brugere i Sydamerika og vi er glade for at kunne hjælpe
Debian-projektet med hardware og båndbredde, for lokalt at kunne distribuere 
indhold, som hidtil kun har været tilgængeligt på den nordlige halvkugle</q>,
tilføjer Carlos Carvalho fra C3SL.</p>

<p>Hostingen af servicen <code>security.debian.org</code> i Brasilien leveres 
af <a href="http://www.c3sl.ufpr.br/">C3SL</a>, eller <q>Centro de Computação 
Científica e Software Livre</q> (center for videnskabelig databehandling og fri 
software).</p>


<h2>Om C3SL</h2>

<p><a href="http://www.c3sl.ufpr.br/">C3SL</a> er en forskergruppe hørende under 
<a href="http://www.inf.ufpr.br/">datalogiafdelingen</a> ved det 
<a href="http://www.ufpr.br/">føderale universitet i Paraná</a> (UFPR), et 
offentligt universitet i byen Curitiba i Brasilien.  Gruppen udvikler både 
forskning og applikationer/systemer med fri software.  I hvert semester har et 
tocifret antal bachelor- og kandidatstuderne mulighed for at lære de tekniske og 
filosofiske aspekter ved fri software, ved at deltage i flere projekter.  Af 
særlig interesse for Debian-fællesskabet er <q>Paraná Digital</q>, som udrullede 
Debian og skræddersyede pakker på samtlige totusinde skoler i delstaten Paraná, 
med omkring 1,5 million studerende.  C3SL har siden 2005 også været vært for 
Debians officielle landefilspejl <code>ftp.br.debian.org</code>.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Tusindevis af
frivillige fra hele verden samarbejder om at fremstille og vedligeholde 
Debian-software.  Med oversættelser til 70 sprog, og med understøttelse af et 
enormt antal computertyper, kalder Debian sig det <q>universelle 
styresystem</q>.</p>


<h2>Kontaktoplysninger</h2>

<p>Besøg Debians websider på <a href="$(HOME)/">http://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
