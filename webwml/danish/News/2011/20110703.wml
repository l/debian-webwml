<define-tag pagetitle>Debian deltager i flere konferencer</define-tag>
<define-tag release_date>2011-07-03</define-tag>
#use wml::debian::news
#use wml::debian::translation-check translation="1.7"

<p>Debian-projektet er stolt over at kunne annoncere, at det vil være til stede
ved flere begivenheder i de kommende uger, spændende fra udviklerorienterede 
konferencer til workshops for brugere og personder, ønsker at blive udviklere. 
Som sædvandlig er <a href="$(HOME)/events/">kommende begivenheder</a> også 
opremset på vores websted.</p>

<p>Fra den 27. juni til den 3. juli, under 
<a href="http://campus-party.com.co/">Campus Party 2011</a>
i Bogotá, Colombia, inviterer <a href="https://debiancolombia.org/">Debian 
Colombia</a> alle til at deltage i den særlige begivenhed <q>Lleva un paquetico 
en tu corazón</q> (<q>opbevar en lille pakke i dit hjerte</q>), under hvilken 
deltagerne vil arbejde på fejl og oprette Debian-pakker.  Det vil også være 
muligt at deltage via IRC, ved at gå ind på kanalen <tt>#debian-co</tt> på
irc.debian.org.  Yderligere oplysninger (på spansk) er tilgængelige på 
<a href="https://wiki.debian.org/DebianColombia/LLevaUnPaqueticoEnTuCorazon_2011">\
wikisiden</a>.</p>

<p>Fra den 9. til 14. juli vil Debian være til stede med en stand ved 
<a href="http://2011.rmll.info/">Rencontres mondiales du logiciel libre (Libre 
Software Meeting)</a> i Strasbourg, Frankrig.  Der vil også være en interessant
workshop, bragt til live af Lucas Nussbaum, som har været Debian-udvikler i 
mange år, med titlen (oversat)
<a href="http://2011.rmll.info/Tutoriel-de-creation-de-paquet-DEBIAN">øvelse i 
at fremstille en Debian-pakke</a>, hvorunder Lucas vil gennemå alle de 
grundlæggende trin, man skal igennem for at pakke software.  Workshoppen finder
sted den 11. juli klokken 9.40 i Patio 3211.  Yderligere oplysninger er 
tilgængelige på <a href="https://wiki.debian.org/DebianEventsFr/2011/RMLL">\
koordineringssiden</a>.</p>

<p>Nogle Debian-bidragydere vil være til stede ved 
<a href="http://www.ensol.org.br/">Encontro de Software Livre (ENSOL)</a>
i João Pessoa, Brasilien, fra 20. til 23. juli.  Der vil også være en 
Debian-relateret præsentation, men det endelige program er endnu ikke 
annonceret.</p>

<p>Debian-projektet opfordrer alle interesserede til at deltage i disse 
begivenheder, stille spørgsmål, tage et kig på Debian 6.0 <q>Squeeze</q>, 
udveksle GPG-fingeraftryk for at forøge <q>web of trust</q>, samt lære medlemmer
af og fællesskabet bag Debian-projektet at kende.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Tusindvis af
frivillige fra hele verden samarbejder om at fremstille og vedligeholde 
Debian-software.  Med oversættelser til 70 sprog, og med understøttelse af et 
enormt antal computertyper, kalder Debian sig det <q>universelle 
styresystem</q>.</p>


<h2>Kontaktoplysninger</h2>

<p>Besøg Debians websider på <a href="$(HOME)/">https://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
