<define-tag pagetitle>DebConf11 opfordrer til indsendelse af bidrag</define-tag>
<define-tag release_date>2011-04-08</define-tag>
#use wml::debian::news
#use wml::debian::translation-check translation="1.3"

<p>Vi opfordrer til indsendelse af forslag til manuskripter, præsentationer,
diskussionssessioner og øvelser til Debconf11.  Indsendelserne skal ikke 
nødvendigvis begrænses til traditionelle foredrag,  Man kan også foreslå en 
optræden, kunstinstallation, debat eller hvad som helst andet.  Officielle 
indsendelser accepteres indtil den 8. maj 2011, klokken 23.59 UTC.</p>

<p>I år er indsendelse af formelle manuskripter til konferencen igen valgfrit, 
men vi anbefaler det.  Ved at stille et manuskript til rådighed før konferencen, 
kan interesserede deltagere møde op med ideer til diskussion, og det er til 
særlig hjælp for dem, der har svært ved at følge hurtigt talt engelsk.</p>

<p>DebConf-foredrag vil blive udsendt live på internettet, hvor det er muligt,
og videooptagelser af foredragene vil blive offentliggjort på nettet sammen med
præsentationsslides og -manuskripter.  Et foredrag plus tid til spørgsmål og 
svar bør vare 45 minutter, efterfulgt af 15 minutters pause mellem de enkelte 
begivenheder.</p>

<p>Igen i år vil vi organisere foredragene i <q>spor</q>.  Hvis du har et 
forslag til et DebConf-spor, så som <q>Debian Science</q>, <q>Debian 
Infrastructure</q> eller <q>Community Outreach</q>, så kontakt
<a href="mailto:debconf-team@lists.debconf.org">debconf-team@lists.debconf.org</a> 
på engelsk.  Hvis du har lyst til at koordinere et spor, så tilbyd det på samme
postliste.  Foredragene vil senere blive knyttet til sporene.</p>

<p>I år vil der være en plakatpræsentation.  Plakter gør det muligt at 
præsentere oplysninger gennem hele ugen, i stedet for blot under et enkelt 
foredrag.  En plakat kan medvirke til at nå ud til at større publikum eller 
fremme en ugelang diskussion.</p>

<p>For ajourførte oplysninger samt hvordan man indsender oplysninger om 
begivenheder eller plakater, se 
<a href="http://debconf11.debconf.org/cfp.xhtml">\
http://debconf11.debconf.org/cfp.xhtml</a>.</p>


<h2>Om DebConf</h2>

<p>DebConf er Debian-projektets udviklerkonference.  Ud over et fuldt program 
med tekniske, sociale og retningslinjeforedrag, giver DebConf også muligt for 
at udviklere, bidragydere og andre interesserede kan mødes personligt og 
arbejde tættere sammen.  Konferencen har fundet sted siden år 2000 i så 
forskellige steder som Canada, Finland, Mexico, Skotland og Argentina.</p>

<p>DebConf11 finder sted i Banja Luka, Republik Srpska, Bosnien og Herzegovina, 
fra søndag den 24. juli til lørdag den 30. juli 2011.</p>

<p>Forud for DebConf finder DebCamp sted, fra søndag den 17. juli til lørdag den
23. juli 2011.  DebCamp er en mindre, knap så formel begivenhed, som giver 
mulighed for gruppearbejde på Debian-projekter.</p>

<p>Hvis du er interesseret i at hjælpe til som frivillig under DebConf, så 
kontakt <a href="mailto:debconf-team@lists.debconf.org">\
debconf-team@lists.debconf.org</a> på engelsk.</p>

<p>Hvis du eller din virksomhed er interesseret i at sponsere DebConf ved at 
donere penge eller udlåne udstyr, så kontakt sponsorholdet (på engelsk) på
<a href="mailto:sponsors@debconf.org">sponsors@debconf.org</a>.</p>

<p>Flere oplysninger om DebConf11 findes på konferences websted
<a href="http://debconf11.debconf.org/">http://debconf11.debconf.org/</a></p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Tusindvis af
frivillige fra hele verden samarbejder om at fremstille og vedligeholde 
Debian-software.  Med oversættelser til 70 sprog, og med understøttelse af et 
enormt antal computertyper, kalder Debian sig det <q>universelle 
styresystem</q>.</p>


<h2>Kontaktoplysninger</h2>

<p>Besøg Debians websider på <a href="$(HOME)/">http://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
