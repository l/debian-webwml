# Status: [open-for-edit]
# $Rev: 2482 $
<define-tag pagetitle>Bedre videodækning under DebConf, tak til vores sponsorer!</define-tag>
<define-tag release_date>2011-07-26</define-tag>
#use wml::debian::news
#use wml::debian::translation-check translation="1.6"

<p>Debian-projektet er glad for at kunne annoncere, at takket være donationer 
fra forskellige sponsorer, er det blevet meget lettere at give interesserede
mulighed for at se en direkte streaming af sessioner fra Debian-relaterede
konferencer.  <q>Mens tidligere Debian-konferencer kun havde videodækning så 
vidt det var os muligt, bliver dette måske den første konference med komplet
dækning af alle sessioner!,</q> siger Holger Levsen, leder af DebConfs 
videohold; <q>Opsætningen af videoudstyret har aldrig været så let!  Min 
holdkammerat Ban havde endda tid til at uploade Linux 3.0-kernen under 
åbningsceremonien, da alt kørte så gnidningsløst.</q>.  Det er muligt takket 
være donationer fra <a href="http://www.hp.com/go/linux">HP</a> og 
<a href="http://www.irill.org/">IRILL</a>: førstnævnte stillede flere HP
EliteBook 2540'er til rådighed, mens sidstnævnte købte udstyr til en værdi af 
omkring 15.000 euro, herunder to professionelle kameraer med stativer samt to 
andre kameraer.  IRILL stiller udstyret til rådighed for Debians videohold 
til brug under DebConf og FOSDEM samt sørger for sikker opbevaring af udstyret, 
når det ikke er i brug.</p>

<p><q>HP er glad for at kunne fortsætte sin lange tradition for støtte til 
Debian-projektet gennem denne donation, der vil give mange flere personer 
rundt omkring i verden mulighed for at drage nytte af præsentationerne under 
DebConf,</q> siger Bdale Garbee, HP Open Source and Linux Chief Technologist. 
<q>Et af IRILL's mål er at fremme samarbejde mellem forskere og fri 
software-udviklerfællesskaber.  At køre kvalitetsvideomateriale let og 
offentlig tilgængeligt, er en vigtig måde at opfylde dette mål på,</q> siger 
Roberto Di Cosmo, leder af IRILL. <q>Vi er begejstrede for at kunne arbejde 
og dele ressourcer med Debian, hvis videohold har et imponerende omdømme for 
at tjene fællesskabet.</q> </p>

<p>Både videostreams og optagelser er tilgængelige fra alle DebConf11-foredrag 
og BoF'er; konferenceprogrammet og de relevante links vedrørende videostreams
er tilgængelige på den <a href="http://debconf11.debconf.org/watch.xhtml">\
særlige DebConf-side</a> til formålet.  Debian-projektet takker HP og IRILL for 
deres generøse støtte og takker DebConfs videohold for deres fantastiske 
arbejde.  Man kan også takke videoholdet ved at lægge en kommentar på 
<a href="http://wiki.debconf.org/action/edit/DebConf11/Videoteam/Thanks">\
<q>Thanks</q>-siden</a>.
</p>

<h2>Om HP</h2>

<p>HP etablerer nye mulighed for at teknologi kan have en betydningsful 
påvirkning på personer, virksomheder, regeringer og samfundet.  Verdens 
største teknologivirksomhed, HP, har en portefølje der spænder fra printere, 
personlige computere, software, tjenesteydelser og it-infrastruktur, 
forbindende skyen og opkoblinger, medførende en ukompliceret, sikker og 
kontektsbevidst oplevelse for den forbundne verden.</p>


<h2>Om IRILL</h2>

<p>IRILL er et forskningscenter med særlig fokus på fri software, vært for 
projekter som Coccinelle (der anvendes til kvalitetskontrol i Linux-kernen),
Mancoosi (udvikling af nye værktøjer og algoritmer til opgraderinger af fri
software-distributioner) og Ocsigen (et revolutionerende fri 
software-webframework).  IRILL, der åbnede i oktober 2010, blev grundlagt af 
Paris Diderot-universitet, Pierre et Maris Curie-universitet og Inria, med 
økonomisk støtte fra regionen Ile-de-France.  IRILL er jævnligt vært for 
fri software-udviklerbegivenheder.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Tusindvis af
frivillige fra hele verden samarbejder om at fremstille og vedligeholde 
Debian-software.  Med oversættelser til 70 sprog, og med understøttelse af et 
enormt antal computertyper, kalder Debian sig det <q>universelle 
styresystem</q>.</p>


<h2>Om DebConf</h2>

<p>DebConf er Debian-projektets udviklerkonference.  Ud over et fuldt program 
med tekniske, sociale og retningslinjeforedrag, gør DebConf det også muligt 
at udviklere, bidragydere og andre interesserede kan mødes personligt og 
arbejde tættere sammen.  Konferencen har fundet sted siden år 2000 i så 
forskellige steder som Canada, Finland og Mexico.  Flere oplysninger er 
tilgængelige på <a href="http://debconf.org/">DebConf-webstedet</a>.</p>


<h2>Flere oplysninger</h2>

<p>Flere oplysninger om DebConf11 får man på 
<a href="http://debconf11.debconf.org/">konferencewebstedet</a> eller ved at 
kontakte DebConf Global Press Team på engelsk på 
&lt;press@debconf.org&gt;.</p>


<h2>Kontaktoplysninger</h2>

<p>Besøg Debians websider på <a href="$(HOME)/">https://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
