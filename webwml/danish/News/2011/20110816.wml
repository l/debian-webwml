#use wml::debian::translation-check translation="1.6"
<define-tag pagetitle>Debian-fællesskabet fejrer 18-års fødselsdag</define-tag>

<define-tag release_date>2011-08-16</define-tag>
#use wml::debian::news

<p>Debian-projektet er glad for at kunne markere det 18. jubilæum af Ian 
Murdocks 
<a href="https://groups.google.com/d/msg/comp.os.linux.development/-/xty88y5OLaMJ">\
grundlæggelsesannoncering</a>.  Et citat fra den
<a href="https://www.debian.org/doc/manuals/project-history/ch-intro.en.html">\
officielle projekthistorie</a>: <q>Debian-projektet blev officielt grundlagt af
Ian Murdock den 16. august 1993.  På det tidspunkt var hele ideen med en 
Linux-'distribution' ny.  Ian havde til hensigt, at Debian skulle være en 
distribution, som blev lavet i åbenhed, i Linux' og GNU's ånd.</q></p>

<p>I de forgangne atten år er der sket meget med projektet og dets fællesskab.
Der har været elleve udgivelser - senest <a href="$(HOME)/News/2011/20110205a">\
Debian 6.0 <q>Squeeze</q></a> i februar 2011 - og en enorm mængde fri software 
er blevet pakket.  Den aktuelle <q>unstable</q>-forgrening består af flere end
35.000 binære pakker til blot arkitekturen amd64 - over 44 GB fri software!  
Gennem sin historie har Debian levet op til sine mål om teknisk fortræffelighed, 
ansvarlighed og frem for alt frihed.</p>

<p>Selvfølgelig ville det ikke være muligt uden det stærke fællesskab, der har 
udviklet sig omkring Debian.  Ud over flere end 1.000 Debian-udviklere og 
-vedligeholder fra hele verden, er der også over 11.000 registrerede konti på 
<a href="https://alioth.debian.org/">samarbejdsplatformen Alioth</a>, og her er 
ikke engang medregnet de personer, der bidrager med oversættelser eller 
fejlrapporter (og nogle gange patches til dem) samt alle dem, der hjælper andre
via vores postlister, forummer og IRC-kanaler.</p>

<p>Som et projekt vil vi også gerne benytte lejligheden til at takke alle vore 
brugere og bidragydere, samt selvfølgelig også vores opstrømsudviklere.  De er 
alle med til at gøre Debian til en fantastisk oplevelse og et fantastisk 
projekt!</p>

<p>I dag over hele verden, <a href="https://wiki.debian.org/DebianDay2011">fejres
vores fødselsdag</a> af Debian-udviklere, -vedligeholdere, -bidragydere og 
-brugere, med fester i det virkelige liv.  Fejringen organiseres af fællesskabet, 
og det er ikke for sent at starte en fest i din egen by!</p>

<p>Brugere kan også anvende webplatformen på 
<a href="http://thank-you.debian.net">http://thank-you.debian.net</a> til at 
udtrykke deres tak og dele billeder fra deres egne Debian-fødelsdagsfestligheder.
Hvis du skriver på Twitter eller Identi.ca, så anvend venligst hashtag'et 
<tt>#thxdebian</tt>.</p>

<p>Debian-projektet hilser fortsat bidrag fra alle velkommen, i alle afskygninger, 
og opfordrer folk til at hente, anvende, ændre og distribuere kildekoden i håb om,
at den er til nytte.</p>


<h2>Kontaktoplysninger</h2>

<p>Besøg Debians websider på <a href="$(HOME)/">https://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
