<define-tag pagetitle>Debian Installer 6.0 Release Candidate 1 frigivet</define-tag>
<define-tag release_date>2011-01-13</define-tag>
#use wml::debian::news
#use wml::debian::translation-check translation="1.2"

<p>Debian Installer-holdet er stolt over at kunne annoncere den første 
udgivelseskandidat af installeringsprogrammet til Debian 6.0 <q>squeeze</q>. 
Ændringer siden den anden betaudgave af installeringsprogrammet er blandt 
andre:</p>

<p>Udgivelseskandidaten indeholder den nye SpaceFun-grafik til squeeze.  Man kan 
få en forsmag på det <a href="http://wiki.debian.org/DebianArt/Themes/SpaceFun">\
på wikisiden</a> og <a href="http://www.youtube.com/watch?v=PBW5qE1eDmM">se en 
video med det</a> i brug.</p>

<p>Der er tilføjet understøttelse af sprogene laotisk og singalesisk.  Den finske 
tastaturunderstøttelse er rettet.  I alt er 70 sprog aktiveret i 
installeringsprogrammet til squeeze, og i hvert fald 57 af disse indeholder 
oversættelser af hele installeringsprocessen.</p>

<p>Linux-kernen som anvendes af installeringsprogrammet er opdateret til den 
seneste version af 2.6.32, som er tilgængelig i squeeze.  I forbindelse med 
håndteringen af ikke-fri firmware er nogle brugervenlighedsproblemer blevet 
rettet.</p>

<p>I denne udgivelseskandidat tilføjes understøttelse af yderligere tre 
computersystemet:  YDL PowerStation (PowerPC), QNAP TS-119P+ og TS-219P+ (ARM). 
Der er også foretaget flere forbedringer på PowerPC-maskiner, herunder 
blæserkontrolforbedringer, IDE-understøttelse af Efika 5200B, 
netværksunderstøttelse af IBM Power 6 og senere System P-bundkort, samt 
anvendelse af unikke filsystemsidentifikatorer og navne, til mere pålidelig
boot.</p>

<p>Blandt større forbedringer af Squeezes installeringsprogram i forhold til
Debian 5.0 <q>lenny</q>s installeringsprogram er automatisk installering af 
anbefalede pakker, en omskrivning af komponenten <q>localechooser</q> (som 
sprog, tidszone og filspejlsindstillinger er baseret på), understøttelse af 
filsystemerne btrfs og ext4 (mens ext3 stadig er standardfilsystemet), og 
lettere anvendelse af partitioner til software-RAID, -LVM og 
-crypt-opsætninger.  Ud over understøttelse af mere hardware, kan Debian 
Installer nu også anvendes til at installere et system baseret på 
FreeBSD-kernen, hvilket også understøtter ZFS-filsystemet.</p>

<p>Med anvendelse af en iso-hybrid teknik, er det nu lettere at forberede 
USB- eller harddiskbaserede installeringer, da ISO-aftryk af formen netbook- og 
visitkort nu blot kan raw-kopieres til sådanne enheder.</p>

<p>Flere ændringer er tilgængelige i Debian Installer-holdets annoncering til 
<a href="$(DEVEL)/debian-installer/News/2011/20110112">\
Debian-fællesskabet</a>.</p>

<p>Der er nogle <a href="$(DEVEL)/debian-installer/errata">kendte problemer</a> 
i installeringsprogrammet, som det ikke er nødvendigt at rapportere om, men 
Debian Installer-holdet har brug for din hjælp til at finde flere fejl og 
yderligere forbedre installeringsprogrammet, så prøv det.  Installerings-cd'er
andre medier og alt andet man kan få brug for, er tilgængelige på
<a href="$(DEVEL)/debian-installer">webstedet</a>.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Over tretusinde 
frivillige fra hele verden samarbejder om at fremstille og vedligeholde 
Debian-software.  Med oversættelser til over 65 sprog, og med 
understøttelse af et enormt antal computertyper, kalder Debian sig det
<q>universelle styresystem</q>.</p>


<h2>Kontaktoplysninger</h2>

<p>Besøg Debians websider på <a href="$(HOME)/">http://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
