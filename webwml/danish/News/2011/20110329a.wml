<define-tag pagetitle>Rettede ISO-aftryk med Debian 6.0.1 udgivet</define-tag>
<define-tag release_date>2011-03-29</define-tag>
#use wml::debian::news
#use wml::debian::translation-check translation="1.4"

<p>Aftesting efter udgivelsen, påviste en række fejl i de aftryk, som blev 
fremstillet til <a href="$(HOME)/News/2011/20110319">\
6.0.1-opdateringsudgaven</a>:</p>

<ol>
  <li><b>Forkert installeringskode anvendt ved <q>små</q> cd'er</b><br />
    Skriptet, som blev anvendt til at opbygge netinst- og visitkorts-cd'erne
    var fejlopsat, og anvendte versionen af Debian Installer fra testing
    (Wheezy) i stedet for den korrekte version fra Squeeze.</li>

  <li><b>Dvd-aftryk med forkert størrelse til nogle arkitekturer</b><br />
    I forbindelse med den oprindelige 6.0.0-udgivelse af Squeeze, løb vi ind i
    problemer med at få nogle af cd-atrykkene til at være på deres medier; da 
    udgivelsesbemærkningerne omhandlende Squeeze blev tilføjet, blev den 
    alternative KDE-installerings-cd til flere arkitekturer for stor.  Et antal
    ændringer i sidste øjeblik blev foretaget på udgivelsesdagen, i et forsøg på
    at løse problemet, hvilket lykkedes.  Desværre (som det ofte er tilfældet 
    med hurtige løsninger under sådanne omstændigheder), fungerede disse 
    ændringer ikke godt i den næste udgave og forårsagede uventede problemer.
    Flere 6.0.1-aftryk, som skulle have kunnet fylde en dvd op, blev i stedet 
    begrænset til omkring 700 MiB.</li>

  <li><b>Opdaterings-cd'er og -dvd'er mangler Packages- og Sources-filer</b><br />
    Mellem udgivelserne af Lenny og Squeeze, blev en stor del kode pakken 
    debian-cd omstruktureret af hensyn til overskuelighed og som en hjælp i
    vedligeholdelsen.  Ved samme lejlighed blev nogle ældre hjælpeskripter også
    slettet, da de syntes at være overflødige.  Desværre var denne konklussion 
    ikke korrekt; to af de fjernede skripter var nødvendige for at skriptet 
    <q>update-cd</q>, som genererer opdaterings-cd og -dvd-aftrykkene, kunne 
    fungere korrekt.  Af den grund blev de pågældende aftryk den dag fremstillet
    forkert.  De indeholdt pakke- og kildekodedata, men metadatafilerne 
    Packages.gz og Sources.gz manglede.</li>
</ol>

<p>I hver af de oven for nævnte fejl, er årsagen blevet analyseret og forstået.
Rettelser til alle problemerne er udviklet, og erstatningsaftryk er blevet 
fremstillet og afprøvet.  Jævnfør vores almindelige navngivelsessystem, har de 
nye aftryk fået versionsnummeret <b>6.0.1a</b> for at markere 
fejlrettelsesgenopbygningen.</p>

<p>Det er ikke nødvendigt at hente disse nye aftryk, hvis man allerede har 
hentet de foregående aftryk med versionsnummeret 6.0.1, såfremt man ikke er 
påvirket af et eller flere af de oven for nævnte problemer.  For brugere, som 
er ramt af fejlene, er den letteste måde at fremstille rettede aftryk, at 
anvende <a href="$(HOME)/CD/jigdo-cd/#how">jigdo</a> og scanne det foregående 
aftryk for allerede hentede filer.</p>

<p>Vi beklager ulejligheden som følge af disse fejl.  Debian CD-holdets 
umiddelbart næste opgave vil nu være at integrere en mere omfattende 
automatiseret kvalitetssikring af vores cd-aftryk, i håbet om at vi i 
betragtelig grad vil reducere sandsynligheden for fejl som disse i 
fremtiden.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Tusindvis af
frivillige fra hele verden samarbejder om at fremstille og vedligeholde 
Debian-software.  Med oversættelser til 70 sprog, og med understøttelse af et 
enormt antal computertyper, kalder Debian sig det <q>universelle 
styresystem</q>.</p>


<h2>Kontaktoplysninger</h2>

<p>Besøg Debians websider på <a href="$(HOME)/">http://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
