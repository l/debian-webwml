#use wml::debian::translation-check translation="1.1"
<define-tag pagetitle>DebConf11 slutter som endnu en succes for Debian-projektet</define-tag>

<define-tag release_date>2011-07-30</define-tag>
#use wml::debian::news

<p>Den årlige Debian-konference sluttede i dag, efter at have fundet sted i den 
forgangne uge i Banja Luka, Republika Srpska, Bosnien-Hercegovina.  Den var en 
stor succes for Debian-projektet.</p>

<p><q>DebConf er en vital begivenhed for Debian, både som fri 
software-distribution og som projekt.  DebConf giver distributionen mulighed for 
at have "høj båndbredde"-tid sammen, som de frivillige anvender til at omgås 
hinanden mens de arbejder på Debian.  DebConf giver projektet langtidsholdbar 
entusiasme og mulighed for at få løst småstridigheder, som kan ophobe sig når 
man kommunikerer via internettet..</q> Stefano Zacchiroli, Debians projektleder 
forklarer konferencens vigtighed: <q>DebConf11 i Banja Luka har været storartet
på begge fronter, og har også vist mange af os en kultur og del af verden, som 
vi ikke kendte til.  Vi vender tilbage!</q>

<p>Forud for DebConf fandt DebCamp sted, hvor bidragydere, udviklere og hold 
kunne mødes og arbejde på specifikke problemer samt diskutere ansigt til ansigt.
For eksempel mødtes Debians hold bag installeringssystemet, og 
<a href="http://wiki.debian.org/DebianInstaller/Debconf11Summary">blandt andre
ændringer</a> integrerede de den nyligt udgivne Linux Kernel 3.0, forbedrede 
tilpasningerne til arkitekturerne kFreeBSD og Hurd, løste problemer når man 
anvender brailleskærme og begyndte på de første trin i integrationen af 
<q>CUT/rolling</q>-udgaven.</p>

<p>Andre forbedringer, som blev gennemført under DebCamp, var udviklingen af 
<a href="http://dde.debian.net/debchanges/">RSS-feeds</a> vedrørende det 
aktuelle indhold af ftp-arkivet, som vil gøre det betydeligt lettere, at 
udvikle tjenster, som anvender disse oplysninger.</p>

<p>Et varmt emne under DebCamp og DebConf var 
<a href="http://penta.debconf.org/dc11_schedule/events/747.en.html">\
Multiarch</a> (se også den <a href="$(HOME)News/2011/20110726b">separate 
annoncering</a>), der gør programmer og biblioteker fra forskellige 
hardwarearkitekturer let, parallelt anvendelige på det samme system.  
Eksempelvis har Embedded GNU C-biblioteket 
<a href="http://packages.debian.org/glibc">eglibc</a> oplevet nogen 
udvikling med henblik på at understøtte multiarch.  Andre højdepunkter fra 
konferenceprogrammet er blandt andre 
<a href="http://penta.debconf.org/dc11_schedule/events/705.en.html">\
<q>Levering af applikationer som kører på flere platforme</q> af Bdale 
Garbee eller 
<a href="http://penta.debconf.org/dc11_schedule/events/795.en.html">ARM 
BoF-sessionen</a> som viste interessante oplysninger om den kommende
<q>armhf</q>-tilpasning.</p>

<p>Under DebConf bestod videoholdet af omkring 50 frivillige, som det lykkedes 
at dække over 70 af sessionerne, mens der blev optaget 65 timers video, hvilket
medførte en datamængde på 800 gigabyte, som skal ses igennem.  Når 
efterbehandlingen er afsluttet, vil vidoerne blive gjort tilgængelige i 
<a href="http://meetings-archive.debian.net/pub/debian-meetings/2011/debconf11/">\
vores mødearkiv</a>.  Brugerne kan også takke videoholdet via en 
<a href="http://wiki.debconf.org/wiki/DebConf11/Videoteam/Thanks">dedikeret 
wikiside</a>.</p>

<p>I Debian-konferencen deltag flere end 400 bidragydere fra flere end 70 lande, 
fra så fjerne egne som New Zealand, Taiwan og Brasilien.  Ud over de oprindeligt
planlagte 78 sessioner, blev der i løbet af konferencen tilføjet yderligere 
omkring 30 sessioner..</p>

<p>Den næste årlige Debian-konference finder sted næste år i 
<a href="http://penta.debconf.org/dc11_schedule/events/719.en.html">Managua,
Nicaragua</a>.</p>

<p>Debian-projektet takker igen sponsorerne, uden hvilke hele konferencen ikke 
havde været mulig:</p>

<ul>
  <li><a href="http://vladars.net/">Republika Srpskas regering</a></li>
  <li><a href="http://mtel.ba/">m:tel</a></li>
  <li><a href="http://google.com/">Google</a></li>
  <li><a href="http://canonical.com/">Canonical</a></li>
  <li><a href="http://www.hp.com/">HP</a></li>
  <li><a href="http://www.linaro.org/">Linaro</a></li>
  <li>Matanel</li>
  <li><a href="http://www.profitbricks.com/">ProfitBricks</a></li>
  <li><a href="http://www.credativ.com/">Credativ</a></li>
  <li><a href="http://www.arm.com/">ARM</a></li>
  <li><a href="http://www.renesas.eu/">Renesas</a></li>
  <li><a href="http://www.thomas-krenn.com/">Thomas Krenn AG</a></li>
  <li><a href="https://www.wavecon.de/">Wavecon</a></li>
  <li>Gestman</li>
  <li><a href="http://www.univention.com/">Univention</a></li>
  <li><a href="http://www.brandorr.com/">Brandorr</a></li>
</ul>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Tusindvis af
frivillige fra hele verden samarbejder om at fremstille og vedligeholde 
Debian-software.  Med oversættelser til 70 sprog, og med understøttelse af et 
enormt antal computertyper, kalder Debian sig det <q>universelle 
styresystem</q>.</p>


<h2>Om DebConf</h2>

<p>DebConf er Debian-projektets udviklerkonference.  Ud over et fuldt program 
med tekniske, sociale og retningslinjeforedrag, gør DebConf det også muligt 
at udviklere, bidragydere og andre interesserede kan mødes personligt og 
arbejde tættere sammen.  Konferencen har fundet sted siden år 2000 i så 
forskellige steder som Canada, Finland og Mexico.  Flere oplysninger er 
tilgængelige på <a href="http://debconf.org/">DebConf-webstedet</a>.</p>


<h2>Kontaktoplysninger</h2>

<p>Besøg Debians websider på <a href="$(HOME)/">http://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
