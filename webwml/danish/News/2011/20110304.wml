<define-tag pagetitle>Debian har vundet to ud af syv kategorier ved Linux New Media Awards 2011</define-tag>
<define-tag release_date>2011-03-04</define-tag>
#use wml::debian::news
#use wml::debian::translation-check translation="1.2"

<p>Repræsentanter for Debian havde ganske travlt ved årets Linux New Media 
Awards, som blev uddelt i går under CeBIT in Hannover, Tyskland.  Først skulle de 
på scenen for at modtage prisen for <q>Best Open Source Server Distribution</q>
(<q>bedste open source-distribution til servere</q>), som blev overrakt af Peter 
Ganten, administrerende direktør for Univention GmbH.  Ved overrækkelsen lagde 
han vægt på, at Debian har udført banebrydende arbejde ikke kun inden for det 
tekniske område, men også i fastlæggelse af fri software-standarder og 
-processer.</p>

<p>Debians repræsentanter blev for anden gang kaldt op på scenen, da den 
vigtigste pris, <q>Outstanding Contribution to Open Source/Linux/Free 
Software</q> (<q>enestående bidrag til open source/Linux/fri software</q>), blev 
overrakt af Karsten Gerloff, formand for Free Software Foundation Europe.  Han 
gik på scenen for at overrække prisen, hvor han først tog et Debian Tartan-slips 
på, før han roste Debian i en gribende tale.</p>

<p>Han lagde i særdeleshed vægt på Debians dedikation til softwarefrihed:

<q>I Debian er kvalitet omdrejningspunktet.  Men de, der arbejder på 
Debian-systemet, ved at storartet software ikke er noget værd uden frihed.
Med februars udgivelse af Squeeze, den seneste stabile version, har Debian
taget et vigtigt skridt, ved at tilbyde en fuldstændig fri kerne, uden binære
blobs.  Det er første gang i nyere tid blandt de store distributioner.  Debian
giver som standard sine brugere frihed.  Og denne frihed for brugere og 
udviklere i stor skala, er virkelig Debians enestående bidrag, ikke kun til 
fri software, men også til informationssamfundet.</q></p>

<p>Priserne blev modtaget af Debians pressekontakter Meike Reichle og Alexander 
Reichle-Schmehl, som i deres taler takkede Linux New Media, juryen og i 
særdeleshed udviklere og bidragsydere til Debian-projektet, hvis løbende 
arbejde og dedikation er en fortsat inspirationskilde.</p>

<p>Ceremonien blev også livestreamet via internettet, og en videooptagelse vil 
snart blive gjort tilgængelig.</p>

<p>Debian er særlig stolt over at være blevet anerkendt ved denne lejlighed, 
da projektet tidligere år har været meget tæt på at modtage prisen 
<q>Outstanding Contribution to Open Source/Linux/Free Software</q>.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Tusindevis af
frivillige fra hele verden samarbejder om at fremstille og vedligeholde 
Debian-software.  Med oversættelser til 70 sprog, og med understøttelse af et 
enormt antal computertyper, kalder Debian sig det <q>universelle 
styresystem</q>.</p>


<h2>Kontaktoplysninger</h2>

<p>Besøg Debians websider på <a href="$(HOME)/">http://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
