<define-tag pagetitle>Debians arkivsigneringsnøgle ændres</define-tag>
<define-tag release_date>2011-02-09</define-tag>
#use wml::debian::news
#use wml::debian::translation-check translation="1.3"

<p>Debian-projektet gør opmærksom på, at den GNU Privacy Guard-nøgle, der 
anvendes til digitalt at signere arkivreferencefilerne, ændres.  Singaturer
anvendes til at sikre, at de pakker, brugerne installerer, er helt de samme som 
oprindelig blev distribueret af Debian, og ikke er blevet erstattet eller 
modificeret.</p>

<p>Påvirkede distributioner er Debians ustabile gren (kodenavn <q>Sid</q>)
foruden testing-grenen (kodenavn <q>Wheezy</q>).  Arkiverne Debian Security 
(security.debian.org) og Backports (backports.debian.org) begynder også at 
anvende den nye nøgle nu.  Den aktuelle stabile version, Debian GNU/Linux 6.0 
(kodenavn <q>Squeeze</q>) og den aktuelle gamle stabile version, Debian 
GNU/Linux 5.0 (kodenavn <q>Lenny</q>) får deres ftpmaster-signaturer opdateret
i forbindelse med deres næste respektive punktopdateringer.</p>

<p>Den nye nøgle er allerede blevet distribueret via pakken
<a href="http://packages.debian.org/debian-archive-keyring">debian-archive-keyring</a>
og er indeholdt i alle aktuelle udgaver af Debian.</p>

<p>Begyndende med den næste filspejlsopdatering i aften, vil kun den nye nøgle
blive anvendt.</p>

<p>Til reference er den gamle nøgle:</p>
<pre>
  pub   4096R/55BE302B 2009-01-27 [expires: 2012-12-31]
        Key fingerprint = 150C 8614 919D 8446 E01E  83AF 9AA3 8DCD 55BE 302B
  uid                  Debian Archive Automatic Signing Key (5.0/lenny) &lt;ftpmaster@debian.org&gt;
</pre>

<p>og den nye er:</p>
<pre>
  pub   4096R/473041FA 2010-08-27 [expires: 2018-03-05]
        Key fingerprint = 9FED 2BCB DCD2 9CDF 7626  78CB AED4 B06F 4730 41FA
  uid                  Debian Archive Automatic Signing Key (6.0/squeeze) &lt;ftpmaster@debian.org&gt;
</pre>

<p>Nøgleudskiftningen er en almindelig vedligeholdelsesopgave, og den gik i gang
i <a href="http://lists.debian.org/87d3t3as2k.fsf@gkar.ganneff.de">august 2010</a>.
Af sikkerhedsårsager udløber Debians arkivsigneringsnøgler fast efter tre år.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Tusinder af  
frivillige fra hele verden samarbejder om at fremstille og vedligeholde 
Debian-software.  Med oversættelser til 70 sprog, og med understøttelse af et 
enormt antal computertyper, kalder Debian sig det <q>universelle 
styresystem</q>.</p>


<h2>Kontaktoplysninger</h2>

<p>Besøg Debians websider på <a href="$(HOME)/">http://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
