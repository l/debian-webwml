<define-tag pagetitle>Datoerne for DebConf12 i Nicaragua er bekræftet</define-tag>
<define-tag release_date>2011-11-02</define-tag>
#use wml::debian::news
#use wml::debian::translation-check translation="1.1"
# $Id:

<h2>DebConf12 finder sted i Managua, Nicaragua, i juli 2012</h2>

<p>Debian-projektet, holdet bag det frie styresystem Debian, har bekæftet 
datoerne og mødestedet for dets næste årlige konference, DebConf12.</p>

<p>Konferencen finder sted fra den 8. til 14. juli 2012 i Managua, Nicaragua.  
I DebConfs tolvårige historie, er det første gang konferencen finder sted i 
Mellemamerika.</p>

<p>Hvert år giver DebConf nye og eksisterende deltagere i Debian-projektet 
fra hele verden, mulighed for at mødes, dele viden, i fællesskab bidrage til
Debian, og knytte tættere forbindelser inden for fællesskabet.  Konferencens 
omkostninger dækkes for en stor dels vedkommende af sponsorbidrag fra 
virksomheder, der har stor nytte af at Debian har succes.</p>

<p><q>Medlemmerne af Debian-fællesskabet i Nicaragua, i samarbejde med andre
fællesskaber i Mellemamerika, er meget stolte over at være værter for 
arrangementet og er glade for at kunne hilse kollegaer fra hele verden 
velkommen i Managua, under den meget vigtige og produktive konference</q>, siger
Leandro G&oacute;mez, leder af det lokale DebConf12-hold.  <q>Konferencen vil
give de lokale Debian- og fri software-fællesskaber et løft, og være med til at 
skabe opmærksomhed om Debian-projektet, med nye bidragydere og entusiaster fra 
vores land og den omgivende region, som bliver aktive i 
Debian-fællesskabet og hjælper Debian med at opbygge det bedste 
styresystem.</q></p>

<p>Forud for DebConf, vil der være en dag, hvor dørene åbnes for offentligheden,
kaldet Debian Day.  Der vil være foredrag og præsentationer af fordelene ved 
Debian, fri software og open source-software generelt, for virksomheder, 
offentlige myndigheder, akademiske og individuelle brugere.</p>

<p>Tidligt i 2012 vil der blive åbnet for foreslag til foredrag samt 
tilmelding.</p>

<p>Før DebConf12 finder DebCamp sted, de årlige arbejdssessioner for udviklere,
med start den 1. juli.</p>

<p>Arrangementets endelige kalender er som følger:</p>

<ul>
    <li>
	1.-7. juli 2012: DebCamp, de årlige arbejdssessioner for udviklere
    </li>
    <li>
	7. juli 2012: Debian Day
    </li>
    <li>
	8.-14. juli 2012: DebConf12
    </li>
    <li>
	15. juli 2012: Afrejse-/oprydningsdag
    </li>
</ul>


<h2>Om Debian</h2>

<p>Debian-projektet er en organisation af fri software-udviklere som frivilligt
bidrager med tid og kræfter, til at fremstille det helt frie styresystem Debian
GNU/Linux.</p>


<h2>Om DebConf</h2>

<p>DebConf er den årlige Debian-konference, som har fundet sted siden år 2000 på
så forskellige steder som Canada, Finland og Argentina.  Flere hundrede 
deltagere, bidragydere og brugere samles hvert år på et nyt sted, for at fremme
ideer, samarbejde og have socialt samvær.  Flere oplysninger er tilgængelige på 
<a href="http://debconf.org/">DebConf-webstedet</a>.</p>


<h2>Kontaktoplysninger</h2>

<p>For flere oplysninger, besøg <a href="http://debconf12.debconf.org/">\
websiderne om DebConf12</a> eller send en mail på engelsk til 
&lt;press@debconf.org&gt;.</p>
