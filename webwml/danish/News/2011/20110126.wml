<define-tag pagetitle>Debian-projektet deltager i flere konferencer og messer</define-tag>
<define-tag release_date>2011-01-26</define-tag>
#use wml::debian::news
#use wml::debian::translation-check translation="1.3"

<p>Debian-projektet er glad for at kunne annoncere, at det vil være til stede 
ved en række begivenheder i de kommende uger, spændende fra udviklerorienterede 
konferencer til brugerorienterede messer.  Som sædvanlig er de 
<a href="$(HOME)/events/">kommende begivenheder</a> også at finde på vores 
websted.</p>

<p>Flere Debian-udviklere vil være til stede ved 
<a href="http://lca2011.linux.org.au/">linux.conf.au</a>, herunder Debians
projektleder Stefano Zacchiroli, der vil holde et foredrag med titlen 
<q><a href="http://lca2011.linux.org.au/programme/schedule/view_talk/153?day=None">\
Who the bloody hell cares about Debian?</a></q> (<q>Hvem i helvede bekymrer sig 
om Debian?</q> på fredag den 28. januar.</p>

<p>Den 2. og 3. februar vil Debian være til stede med en stand ved 
<a href="http://www.cloudexpoeurope.com/">Cloud Expo Europe 2011</a> i
London, Storbritannien.  Vores stand vil være del af <q>.ORG stand</q> i
Barbican Exhibition Hall 1.</p>

<p>Den 5. og 6. februar vil Debian være til stede med en stand ved
<a href="http://www.fosdem.org/">Free and Open Source Developers' European
Meeting</a> (FOSDEM).  Selv om det endelige program endnu ikke er 
offentliggjort, indeholder det 
<a href="http://www.fosdem.org/2011/schedule">foreløbige program</a>
allerede nogle Debian-relaterede sessioner, herunder en introduktion til Debian 
GNU/kFreeBSD og tjenesten piuparts.debian.org.  Der vil også være et lokale 
vedrørende udvikling på tværs af distributioner, hvor Debian vil deltage.</p>

<p>Sidst i februar vil Debian-projektet være til stede ved
<a href="http://www.socallinuxexpo.org/scale9x/">Southern California Linux
Expo</a> (SCaLE), som finder sted fra den 25. til 27. i Los Angeles, USA.</p>

<p>Fra den 1. til 5. marts vil Debian igen være til stede ved CeBIT i Hannover, 
Tyskland.  Takket være støtte fra <a href="http://www.univention.de/">\
Univention</a> og Deutsche Messe AG, vil Debian igen være med-udstiller på
Univentions stand i Hal 2, Stand B26.</p>

<p>Fra den 19. til. 20. marts vil Debian igen være til stede med en stand ved
<a href="http://chemnitzer.linux-tage.de/2011/">Chemnitzer Linux-Tage</a> i 
Chemnitz, Tyskland.  Der vil også være nogle Debian-relaterede præsentationer,
men det endelige program er ikke blevet annonceret endnu.</p>

<p>Debian-projektetet inviterer alle interesserede til at deltage i disse 
begivenheder, stille spørgsmål, tage et kig på Debian 6.0 <q>squeeze</q>, 
udveksle GPG-fingeraftryk for at forstærke <q>web of trust</q> og lære 
medlemmerne af fællesskabet bag Debian-projektet at kende.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Over tretusinde 
frivillige fra hele verden samarbejder om at fremstille og vedligeholde 
Debian-software.  Med oversættelser til 70 sprog, og med understøttelse af et 
enormt antal computertyper, kalder Debian sig det <q>universelle 
styresystem</q>.</p>


<h2>Kontaktoplysninger</h2>

<p>Besøg Debians websider på <a href="$(HOME)/">http://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
