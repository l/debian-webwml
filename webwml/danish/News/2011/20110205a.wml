<define-tag pagetitle>Debian 6.0 <q>Squeeze</q> udgivet</define-tag>
<define-tag release_date>2011-02-06</define-tag>
#use wml::debian::news
#use wml::debian::translation-check translation="1.3"

<p>Efter 24 måneders uafbrudt udvikling, er Debian-projektet stolt over at 
kunne præsentere sin nye stabile version 6.0 (med kodenavnet <q>Squeeze</q>).  
Debian 6.0 er et frit styresystem, der for første gang findes i to varianter.  
Ud over Debian GNU/Linux, introduceres Debian GNU/kFreeBSD nu i den nye version, 
som en <q>teknologisk forsmag</q>.</p>

<p>Debian 6.0 indeholder skrivebordsmiljøerne KDE Plasma-desktop og -programmer,
GNOME, Xfce og LXDE samt mange forskellige serverapplikationer.
Der er også kompabilitet med FHS v2.3 og software udviklet til version 3.2 af 
LSB.</p>

<p>Debian kører på computere, der spænder fra håndholdte til supercomputere, og 
på næsten alt derimellem.  I alt understøttes ni arkitekturer af Debian 
GNU/Linux: 32-bits-pc / Intel IA-32 (<code>i386</code>), 64-bits-pc / Intel 
EM64T / x86-64 (<code>amd64</code>), Motorola/IBM PowerPC 
(<code>powerpc</code>), Sun/Oracle SPARC (<code>sparc</code>), MIPS 
(<code>mips</code> (big-endian) og <code>mipsel</code> (little-endian)), Intel 
Itanium (<code>ia64</code>), IBM S/390 (<code>s390</code>) og ARM EABI
(<code>armel</code>).</p>

<p>Debian 6.0 <q>Squeeze</q> introducerer teknologiske smagsprøver på to nye 
tilpasninger til FreeBSD-projektets kerne, med anvendelse af det velkendte 
Debian/GNU-userland:  Debian GNU/kFreeBSD til 32-bits-pc 
(<code>kfreebsd-i386</code>) og 64-bits-pc (<code>kfreebsd-amd64</code>).  Disse 
tilpasninger er de allerførste medtaget i en Debian-udgivelse, som ikke er 
baseret på Linux-kernen.  Understøttelsen af gængs serversoftware er stærk og 
kombinerer eksisterende funktionalitet fra Linux-baserede Debian-versioner med 
unik funktionalitet kendt fra BSD-verdenen.  Dog er der begrænsninger i denne 
udgave hvad disse tilpasninger angår; eksempelvis er nogle avancerede funktioner 
i skrivebordsmiljøerne endnu ikke understøttet.</p>

<p>En anden nyhed er den fuldstændig frie Linux-kerne, som ikke længere 
indeholder problematiske firmwarefiler.  Disse er overført til separate pakker
og er flyttet ud af Debians hovedarkiv, til vores ikke-frie område i arkivet, 
der som standard ikke er aktiveret.  På den måde har Debian-brugere mulighed for 
at køre et fuldstændig frit styresystem, men kan om nødvendigt vælge stadig at 
anvende ikke-frie firmwarefiler.  Firmwarefiler, som er nødvendige under 
installeringsprocessen, kan indlæses af installeringssystemet; særlige 
cd-images og tarballs til USB-baseret installering, er også tilgængelige.  
Flere oplysninger herom findes på Debians 
<a href="http://wiki.debian.org/Firmware">firmware-wikiside</a>.</p>

<p>Yderligere introducerer Debian 6.0 et afhængighedsbaseret bootsystem, hvilket
gør starten hurtigere og mere robust på grund af parallel udførelse af 
bootscripts samt korrekt afhængighedssporing mellem dem.  Forskellige andre 
ændringer gør Debian mere anvendelig på fysisk små notebooks, for eksempel med 
introduktionen af KDE Plasma Netbook-skallen.</p>

<p>Denne udgave indeholder utallige opdaterede softwarepakker, så som</p>
<ul>
<li>KDE Plasma-arbejdsområder og KDE-programmer 4.4.5</li>
<li>en opdateret version af skrivebordsmiljøet GNOME 2.30</li>
<li>skrivebordsmiljøet Xfce 4.6</li>
<li>LXDE 0.5.0</li>
<li>X.Org 7.5</li>
<li>OpenOffice.org 3.2.1</li>
<li>GIMP 2.6.11</li>
<li>Iceweasel 3.5.16 (en varemærkefri version af Mozilla Firefox)</li>
<li>Icedove 3.0.11 (en varemærkefri version af Mozilla Thunderbird)</li>
<li>PostgreSQL 8.4.6</li>
<li>MySQL 5.1.49</li>
<li>GNU Compiler Collection 4.4.5</li>
<li>Linux 2.6.32</li>
<li>Apache 2.2.16</li>
<li>Samba 3.5.6</li>
<li>Python 2.6.6, 2.5.5 og 3.1.3</li>
<li>Perl 5.10.1</li>
<li>PHP 5.3.3</li>
<li>Asterisk 1.6.2.9</li>
<li>Nagios 3.2.3</li>
<li>Xen Hypervisor 4.0.1 (understøttelse af dom0 og domU)</li>
<li>OpenJDK 6b18</li>
<li>Tomcat 6.0.18</li>
<li>flere end 29.000 andre køreklare softwarepakker, opbygget ud fra næsten 
    15.000 kildekodepakker.</li>
</ul>
<p>Debian 6.0 indeholder over 10.000 nye pakker, herunder browseren Chromium, 
overvågningsløsningen Icinga, pakkehåndteringsfrontend'en Software Center, 
netværkshåndteringsprogrammet wicd, Linux-container-værktøjerne lxc og 
clusterframeworket Corosync.</p>

<p>Med det brede udvalg af pakker, lever Debian igen op til sin målsætning om at 
være det universelle styresystem.  Det er anvendeligt på mange forskellige 
områder: fra desktopsystemer til netbooks; fra udviklingsservere til 
clustersystemer og til database-, web- eller storageservere.  Samtidig sikrer 
yderligere kvalitetskontrolbestræbelser, så som automatiseret afprøvning af 
installering og opgradering af alle pakker i Debians arkiv, at Debian 6.0 
opfylder de høje forventninger, som brugerne har til en stabil Debian-udgave.  
Det er klippestabilt og grundigt afprøvet.
</p>

<p>Fra og med Debian 6.0, er <q>Custom Debian Distributions</q> omdøbt til
<a href="http://blends.alioth.debian.org/"><q>Debian Pure Blends</q></a>.  
Deres dækning er udvidet, da Debian 6.0 tilføjer 
<a href="http://www.debian.org/devel/debian-accessibility/">Debian
Accessibility</a>, 
<a href="http://debichem.alioth.debian.org/">DebiChem</a>,
<a href="http://wiki.debian.org/DebianEzGo">Debian EzGo</a>, 
<a href="http://wiki.debian.org/DebianGis">Debian GIS</a> og 
<a href="http://blends.alioth.debian.org/multimedia/tasks/index">Debian
Multimedia</a> til de allerede eksisterende <q>pure
blends</q> <a href="http://wiki.debian.org/DebianEdu">Debian Edu</a>, 
<a href="http://www.debian.org/devel/debian-med/">Debian Med</a> og 
<a href="http://wiki.debian.org/DebianScience">Debian Science</a>.  Det 
komplette indhold af disse blends, eller blandinger, 
<a href="http://blends.alioth.debian.org/">kan gennemses</a>, det gælder også
potentielle pakker, som brugere er velkomne til at nominere til at blive 
medtaget i den næste udgave.</p>

<p>Debian kan installeres fra mange forskellige installeringsmedier, blandt 
andre Blu-ray-diske, dvd'er, cd'er og USB-pinde eller over netværket.  
Standardskrivebordsmiljøet er GNOME, som befinder sig på den første cd.  Andre 
skrivebordsmiljøer &ndash; KDE Plasma Desktop and Applications, Xfce og LXDE 
&ndash; kan også installeres ved hjælp af to alternative cd-images.  Det ønskede 
skrivebordsmiljø kan også vælges fra bootmenuerne på cd'erne og dvd'erne.  Igen 
tilgængelig i Debian 6.0, er cd'er og dvd'er med understøttelse af flere 
arkitekturer på en enkelt disk.  Oprettelse af bootbare USB-installeringsmedier 
er også blevet meget forenklet; se 
<a href="$(HOME)/releases/squeeze/installmanual">Installeringshåndbogen</a> for 
flere oplysninger.</p>

<p>Ud over de almindelige installeringsmedier, kan Debian GNU/Linux også 
benyttes direkte uden forudgående installering.  De særlige images, som anvendes
hertil, kendt som live-images, er tilgængelige til cd'er, USB-pinde og 
netbookopsætninger.  I første omgang stilles de kun til rådighed for 
arkitekturene <code>amd64</code> og <code>i386</code>.  Det er også muligt at 
benytte disse live-images til at installere Debian GNU/Linux.</p>

<p>Debian GNU/Linux 6.0's installeringsproces er blevet forbedret på forskellige
måder, blandt andet er det lettere at vælge sprog- og tastaturindstillinger, og 
partitionering af logiske volumes, RAID og krypterede systemer.  Der er også 
tilføjet understøttelse af filsystemerne ext4 og Btrfs, samt &ndash; på 
kFreeBSD-arkitekturen &ndash; filsystemet Zettabyte (ZFS).  
Installeringssystemet i Debian GNU/Linux er nu tilgængeligt på 70 sprog.</p>

<p>Debians installeringsimages kan allerede nu hentes via
<a href="$(HOME)/CD/torrent-cd/">BitTorrent</a> (den anbefalede metode),
<a href="$(HOME)/CD/jigdo-cd/#which">jigdo</a> eller
<a href="$(HOME)/CD/http-ftp/">HTTP</a>; se
<a href="$(HOME)/CD/">Debian på cd'er</a> for flere oplysninger.  Images vil 
også snart være tilgængelige i form af fysiske dvd'er, cd-rom'er og 
Blu-ray-diske fra utallige <a href="$(HOME)/CD/vendors">forhandlere</a>.</p>

<p>Opgradering til Debian GNU/Linux 6.0 fra den foregående udgave, Debian 
GNU/Linux 5.0 (med kodenavnet <q>Lenny</q>), håndteres i de fleste opsætninger 
automatisk af pakkehåndteringsværktøjet apt-get, og til en vis grad også af 
pakkehåndteringsværktøjet aptitude.  Som altid kan Debian GNU/Linux-systemer 
opgraderes smertefrit, på stedet og uden tvungen nedetid, men det anbefales
kraftigt at læse både 
<a href="http://www.debian.org/releases/squeeze/releasenotes">\
Udgivelsesbemærkningerne</a> og
<a href="$(HOME)/releases/squeeze/installmanual">Installeringshåndbogen</a>
i fald der er kendte problemer, samt for at få en detaljeret vejledning i at 
installere og opgradere.  Udgivelsesbemærkningerne vil blive yderligere 
forbedret samt oversat til flere sprog i ugerne efter udgivelsen.</p>


<h2>Om Debian</h2>

<p>Debian er et frit styresystem, der udvikles af tusindvis af frivillige fra 
hele verden, der samarbejder via internettet.  Debian-projektets hovedstyrker er 
dets fundament af frivillige, dets dedikation til Debians sociale kontrakt og 
fri software samt dets engagement i at tilbyde det bedst mulige styresystem.  
Debian 6.0 er endnu et vigtigt skridt i den retning.</p>


<h2>Kontaktoplysninger</h2>

<p>Besøg Debians websider på <a href="$(HOME)/">http://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
