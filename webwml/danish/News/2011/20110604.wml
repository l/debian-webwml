<define-tag pagetitle>Regeringen i Republika Srpska støtter den kommende DebConf11</define-tag>
<define-tag release_date>2011-06-04</define-tag>

#use wml::debian::news
#use wml::debian::translation-check translation="1.3"

<p>Debian-projektet kan berette om et møde, der fandt sted mellem repræsentanter
for regeringen i Republika Srpska og repræsentanter for DebConf11 i anledningen 
af den kommende Debian-konference, DebConf11, som finder sted i Banja Luka, 
Republika Srpska, Bosnia og Herzegovina.</p>

<p>Mødet med ministeren for videnskab og teknologi, professor dr. Jasmin Komić, 
havde til formål at drøfte den kommende DebConf11 og at lære Debians 
repræsentanter byen og konferencestedet at kende.  DebConf11-delegationen bestod 
af dr. Moray Allan, Holger Levsen og en repræsentant for NGO'en <q>DIVA</q> fra 
Tuzla, Adnan Hodžić.</p>

<p>Professor dr. Jasmin Komić udtrykte støtte til konferencen, som værende 
officiel repræsentant for Republika Srpska og sagde: <q>Vi forventer at denne 
konferene, som sidste år fandt sted i New York, vil give Republika Srpska og by 
Banja Luka betydelig opmærksomhed på den internationale it-scene.</q></p>


<h2>Om DebConf</h2>

<p>DebConf er Debian-projektets udviklerkonference.  Ud over et fuldt program 
med tekniske, sociale og retningslinjeforedrag, gør DebConf det også muligt
at udviklere, bidragydere og andre interesserede kan mødes personligt og 
arbejde tættere sammen.  Konferencen har fundet sted siden år 2000 i så 
forskellige steder som Spanien, Argentina og USA.</p>

<p>Tidligere Debian-konferencer har haft talere fra hele verden.  De har også 
været meget nyttige i udviklingen af afgørende softwarekomponenter i Debian, 
herunder Debian Installer, og forbedring af Debians internationalisering.</p>


<h2>Om Debian</h2>

<p>Debian-projektet blev grundlagt i 1993 af Ian Murdock, som et helt frit 
fællesskabsprojekt.  Siden den gang, er projektet vokset til at være et af de 
største og mest indflydelsesrige open source-projekter.  Tusindvis af
frivillige fra hele verden samarbejder om at fremstille og vedligeholde 
Debian-software.  Med oversættelser til 70 sprog, og med understøttelse af et 
enormt antal computertyper, kalder Debian sig det <q>universelle 
styresystem</q>.</p>


<h2>Kontaktoplysninger</h2>

<p>Besøg Debians websider på <a href="$(HOME)/">https://www.debian.org/</a> for 
yderligere oplysninger eller send en mail på engelsk til 
&lt;press@debian.org&gt;.</p>
