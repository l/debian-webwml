#use wml::debian::template title="Standard-beslutningsprocedure" BARETITLE="true" NOHEADER="true" NOHOMELINK="true"
#use wml::debian::votebar
#use wml::debian::translation-check translation="1.11"

<h1>Standard-beslutningsprocedure</h1>

<p>Et forslag kan stilles af enhver udvikler ved at sende en meddelelse til en
kvalificeret liste.  En kvalificeret liste er enhver <q>offentlig tilgængelig 
elektronisk postliste udvalgt af projektlederens delegat(er)</q>.  Postlisten
debian-vote@lists.debian.org er valgt af projektsekretæren.  Et forslag
kræver ikke en bestemt tekst, men der er nogle <a href="./howto_proposal">\
retningslinjer</a>.</p>

<hr>


<h2>Introduktion</h2>

<p>Et forslag betragtes som stillet formelt, hvis det er foreslået af enten
projeklederen eller den tekniske komité.  Ellers kræver forslaget fem (5) 
yderligere støtter, før debatten åbner.</p>

<hr>


<h2>Debat</h2>

<p>Et forslag debatteres i mindst to (2) uger.  Derefter kan den oprindelige
forslagsstiller, eller en af de fem støtter, til enhver tid sende det til 
afstemning.  Afstemningen følger ikke automatisk efter debatten.  
Projektlederen kan give tilladelse til at afstemningen begynder op til en uge 
tidligere, eller kræve at debatperioden forlænges med op til en uge mere.</p>

<hr>


<h2>Afstemning</h2>

<p>Efter valget er sat i gang, sendes en stemmeseddel til den angivne postliste.
Udviklerne udfylder stemmesedlen og sender den tilbage til den adresse, som er
angivet på stemmesedlen.  Afstemningsperioden er to uger (men kan afkortes
eller forlænges med en uge af projektlederen, efter dennes egen vurdering).</p>

<p>Debians afstemningssystem behandler stemmen og sender en bekræftelse tilbage
til stemmeafgiveren.  Efter afstemningsperioden er slut, vil resultatet af 
afstemningen såvel som hver stemmeafgiver og disses stemmer, blive sendt til 
postlisten.  Hver afstemnings komplette tekst bliver gjort tilgængelig på
webstedet, bortset fra Debians projektledervalg, der betragtes som en hemmelig 
afstemning.  I det tilfælde tager afstemningssystemet forskellige forholdsregler 
for at sikre stemmeafgivernes anonymitet, mens det stadig er muligt for 
stemmeafgiverne at validere deres egne stemmer.</p>


<hr>

<h2>Ændringer</h2>

<p>Ændringer til et forslag kan foretages hvis forslagsstilleren og alle fem
(5) støtter er enige.  Hvis nogen af dem er imod, begynder ændringsprocessen med
først at finde ens egne fem (5) støtter.  Når afstemningen går i gang, bliver
ændringerne til valgmuligheder eller varianter af forslaget, der skal stemmes 
på.</p>
