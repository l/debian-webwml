#use wml::debian::template title="Debians New Members-hjørne" BARETITLE="true"
#use wml::debian::translation-check translation="1.79"

<p>Debians proces til optagelse af nye medlemmer, almindeligvis kaldet New 
Member-processen (NM), gør at man blive officiel Debian Developer (DD, 
Debian-udvikler).  Disse websider er stedet hvor fremtidige Debian Developers 
kan finde alle oplysninger om hvordan man ansøger om at blive en DD, processens 
forskellige trin samt hvordan man holder styr på hvor langt ens ansøgning er 
nået i processen.</p>

<p>Det første vigtige faktum man skal være opmærksom på, er at man <em>ikke</em>
behøver at være en officiel Debian Developer for at hjælpe til med at forbedre
Debian.  Faktisk skal man allerede have tidligere bidrag til Debian at vise 
frem, før man ansøger i New Member-processen.  Ønsker man at pakke software i 
Debian, anbefales det kraftigt at man bliver fortrolig med rollen som 
<a href="https://wiki.debian.org/DebianMaintainer">Debian Maintainer</a> 
(Debian-vedligeholder) og ansøger om at få tildelt denne rolle, før man ansøger 
om at blive Debian Developer.</p>

<p><a name="non-maintainer-contributions"></a>Debian er et åbent fællesskab og 
vi hilser alle velkommen, som ønsker at anvende eller hjælpe med at forbedre 
vores distribution.  Uden at være udvikler, kan du:</p>

<ul> 
  <li>vedligeholde pakker gennem en <a href="#Sponsor">sponsor</a></li>
  <li>oprette og/eller gennemse oversættelser</li>
  <li>oprette eller forbedre dokumentation</li>
  <li><a href="../website">hjælpe med at vedligeholde webstedet</a></li>
  <li>hjælpe med at håndtere fejl (ved at levere patches, indsende gode 
      fejlrapporter, bekræfte eksisterende fejl, finde måder at genskabe 
      problemer på, osv.)</li>
  <li>være et aktivt medlem af et pakningshold (fx debian-qt-kde eller 
      debian-gnome)</li>
  <li>være et aktivt medlem af et underprojekt (fx debian-installer eller 
      debian-desktop)</li>
  <li>osv.</li> 
</ul>

<p><a href="$(DOC)/developers-reference/new-maintainer">Debians
udviklerhåndbog</a> indeholder flere konkrete forslag til hvordan man udfører
flere af disse opgaver (særligt hvordan man finder villige sponsorer).</p>

<p>Det er vigtigt at forstå, at New Member-processen er en del af Debians
kvalitetssikringsarbejde, kaldet Quality Assurance.  Det er svært at finde 
udviklere, der kan afse tilstrækkelig tid til deres Debian-opgaver, så vi anser 
det for vigtigt, at undersøge om alle ansøgere kan holde deres arbejde ved lige, 
samt gøre det godt.  Derfor kræver vi at fremtidige medlemmer allerede har været 
aktivt involveret i Debian i nogen tid.</p>

<p><a name="developer-priveleges"></a>Enhver Debian Developer:</p>

<ul>
    <li>er associeret med Debian-projektet;</li>
    <li>kan afgive sin stemme om problemstillinger som vedrører hele 
	projektet;</li>
    <li>kan logge på de fleste systemer, som holder Debian kørende;</li>
    <li>har uploadrettigheder til <em>alle</em> pakker (gælder dog ikke 
	udviklere, som ikke er uploadere);</li>
    <li>har adgang til postlisten debian-private.</li>
</ul>

<p>Med andre ord, at blive Debian Developer giver en flere vigtige rettigheder 
i forbindelse med projektets infrastruktur.  Naturligvis kræver det en stor 
tillid til - og engagement fra - ansøgeren.</p>

<p>Som konsekvens er hele New Member-processen meget striks og grundig.  
Hensigten er ikke at afskrække folk, som er interesserede i at blive en 
registreret udvikler, men det forklarer hvorfor New Member-processen tager
så lang tid.</p>

<p>Læs <a href="#Glossary">ordforklaringerne</a> før resten af siderne 
læses.</p>

<p>Følgende sider har interesse for ansøgere, kaldet Applicants:</p>

<ul>
    <li><a href="nm-checklist">Tjekliste - krævede trin for Applicants (ansøgere)</a>
	<ul>
	    <li><a href="nm-step1">Trin 1: Ansøgning</a></li>
	    <li><a href="nm-step2">Trin 2: Identifikation</a></li>
	    <li><a href="nm-step3">Trin 3: Filosofi og procedurer</a></li>
	    <li><a href="nm-step4">Trin 4: Opgaver og færdigheder</a></li>
	    <li><a href="nm-step5">Trin 5: Anbefaling</a></li>
	    <li><a href="nm-step6">Trin 6: Front Desk-tjek</a></li>
	    <li><a href="nm-step7">Trin 7: Debian Account Manager-tjek og 
		kontooprettelse</a></li>
	</ul>
    </li>
    <li><a href="https://nm.debian.org/public/newnm">Ansøgningsformular</a></li>
</ul>

<p>Hvis du er en Debian Developer, og er interesseret i at deltage i New 
Member-processen, så se følgende sider:</p>
<ul>
  <li><a href="nm-amchecklist">Tjekliste til Application Managers</a></li>
  <li><a href="nm-advocate">Støtteerklæring for et fremtidigt medlem</a></li>
  <li><a href="nm-amhowto">Mini-HOWTO til Application Managers</a></li>
  <li><a href="$(HOME)/events/keysigning">Mini-HOWTO vedr. nøglesignering</a></li>
</ul>

<p>Forskelligt:</p>
<ul>
  <li><a href="https://nm.debian.org/">Statusdatabase vedr. New 
      Member-processen</a></li>
  <li><a href="https://nm.debian.org/public/nmlist">Liste over aktuelle ansøgere</a></li>
  <li><a href="https://nm.debian.org/public/whoisam">Liste over aktive Application Managers</a></li>
</ul>

<define-tag email>&lt;<a href="mailto:%0">%0</a>&gt;</define-tag>

<h2><a name="Glossary">Ordforklaringer</a></h2>
<dl>
 <dt><a name="Advocate">Advocate</a> (fortaler):</dt>
  <dd>Et <a href="#Member">Debian-medlem</a> der er fortaler for en ansøger.  
  Man bør kende <a href="#Applicant">ansøgeren</a> ganske godt og være i stand
  til at give et overblik over ansøgerens arbejde, interesser og planer.  
  Fortalere er ansøgerens <a href="#Sponsor">sponsor</a>.
  </dd>

 <dt><a name="Applicant">Applicant</a> (ansøger), New Member, historisk også New Maintainer (NM):</dt>
  <dd>En person, der ansøger om Debian-medlemskab som Debian Developer.</dd>

 <dt><a name="AppMan">Application Manager</a> (AM):</dt>
  <dd>Et <a href="#Member">Debian-medlem</a> som bliver tildelt en 
   <a href="#Applicant">ansøger</a> til at indsamle oplysninger som er 
   nødvendige for <a href="#DAM">Debian Account Managers</a>, så de kan 
   træffe en beslutning om en ansøger.  En Application Manager kan blive 
   tildelt flere end en ansøger.</dd>

 <dt><a name="DAM">Debian Account Manager</a> (DAM, Debian-kontoansvarlig): <email da-manager@debian.org></dt>
  <dd>Et <a href="#Member">Debian-medlem</a> som er blevet udnævnt til at 
  håndtere Debian Account-oprettelser og hvis udnævnelse kan tilbagekaldes af 
  Debian Project Leader (DPL, Debians projektleder).  DAM'erne har det sidste 
  ord at skulle have sagt angående en ansøgning.</dd>

 <dt><a name="FrontDesk">Front Desk</a> (forkontor): <email nm@debian.org></dt>
  <dd>Front Desk-medlemmerne foretaget infrastrukturarbejdet i New 
  Maintainer-processen, så som at tage imod de indledende ansøgninger, 
  støtteerklæringer og den afsluttende rapport om ansøgerne, samt tildeling
  af Application Managers til ansøgere.  Det er også dem, man skal kontakte, i 
  tilfælde af problemer med ansøgningen.</dd>

 <dt><a name="Member">Member, Developer</a> (medlem, udvikler):</dt>
  <dd>Et Debian-medlem, der har gennemgået New Member-processen og hvis 
  ansøgning er blevet accepteret.</dd>

 <dt><a name="Sponsor">Sponsor</a>:</dt>
  <dd>Et <a href="#Member">Debian-medlem</a> der fungerer som mentor for 
  ansøgeren:  De kontrollerer pakker leveret af ansøgeren og hjælper med at 
  finde problemer og forbedre pakningen.  Når sponsoren er tilfreds med pakken,
  uploader vedkommende den på vegne af ansøgeren til Debians arkiv.  Ansøgeren
  registreres som vedligeholder af en sådan pakke, på trods af at ansøgere ikke
  selv uploader pakker.</dd>
</dl>
