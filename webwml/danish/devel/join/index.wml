#use wml::debian::template title="Hvordan du kan blive medlem"
#use wml::debian::translation-check translation="1.41"

<p>Debian-projektet består af frivillige, og vore produkter udvikles helt på 
frivillig basis. Vi er normalt på udkig efter nye udviklere som har en vis 
teknisk viden, er interesserede i fri software og har lidt fritid til 
overs.</p>

<p>Hvis du ikke allerede har gjort det, bør du gennemlæse de fleste af vore
websider, så du kan få en bedre forståelse af hvad det er vi prøver at gøre.
Læg specielt mærke til <a href="$(HOME)/social_contract#guidelines">Debians 
retningslinier for fri software</a> og vores <a href="$(HOME)/social_contract">\
sociale kontrakt</a>.</p>

<p>Meget af kommunikationen i projektet sker på vore
<a href="$(HOME)/MailingLists/">postlister</a>. 
Ønsker du at få føling med hvordan Debian-projektet fungerer internt, bør du
i hvert fald tegne abonnement på listerne debian-devel-announce og debian-news.
For begge lister gælder det, er der er meget lidt trafik mens at der 
dokumenteres hvad der sker i fællesskabet.  Debians Projektnyheder (der udgives 
på debian-news) refererer nylige diskussioner på Debian-relaterede postlister og
blog'er, med links til samme.

Som en fremtidig udvikler bør du også tegne abonnement på debian-mentors, der 
er et åbent forum hvor man prøver at hjælpe nye udviklere (og også, selvom det
sker sjældnere, folk der er nye i projektet og ønsker at hjælpe med andet end
vedligeholdelse af pakker).

Andre interessante lister er debian-devel, debian-project, debian-release,
debian-qa, og - afhængigt af dine interesser - mange andre.  Se siden til
<a href="$(HOME)/MailingLists/subscribe">tegnelse af abonnement på postlister</a>
for en komplet liste.  (Til dem der ønsker at begrænse antallet af e-mails, er 
der <q>-digest</q>-listerne, som man ikke kan sende indlæg til, hvor e-mails fra 
listerne med stor trafik sendes i større klumper. Det er også værd at vide, at du 
kan anvende <a href="http://lists.debian.org/">postlistearkivsiden</a> til at læse 
e-mails på de forskellige lister ved hjælp af en webbrowser.)</p>

<p><strong>Deltagelse</strong>.
Hvis du er interesseret i at blive ansvarlig for en pakke, bør du kigge på 
vores side med <a href="$(DEVEL)/wnpp/">pakker der skal arbejdes på, samt evt. 
fremtidige pakker</a> for at se hvilke pakker der har brug for udviklere.
At overtage en forældreløs pakke, er den bedste måde at begynde som vedligeholder 
- ikke nok med at det hjælper Debian med at holde sine pakker velvedligeholdte,
så giver det også dig mulighed for at lære fra den tidligere vedligeholder.</p>

<p>Du kan også hjælpe ved at <a href="$(HOME)/doc/">skrive dokumentation</a>,
<a href="$(HOME)/devel/website/">vedligeholde webstedet</a>, 
<a href="$(HOME)/intl/">oversætte</a> (i18n og l10n), sørge for omtale, give
juridisk bistand og andre roller i Debians fællesskab.

Vores websted vedrørende <a href="http://qa.debian.org/">kvalitetssikring</a>
opremser flere andre muligheder.</p>

<p>Du behøver ikke at være officiel Debian-udvikler for at udføre de fleste af
disse opgaver.  Eksisterende Debian-udviklere der fungerer som 
<a href="newmaint#Sponsor">sponsorer</a> kan indarbejde dit arbejde i 
projektet.  Det er generelt bedst at prøve at finde en udvikler, der arbejder 
inden for samme område som dig, og som interesserer sig for hvad du har 
lavet.</p>

<p>Slutteligt har Debian mange <a href="http://wiki.debian.org/Teams">hold</a> 
bestående af udviklere, der sammen udfører forskellige opgaver.  Alle kan 
deltage i et hold, uanset om de har officiel status som Debian-udvikler eller 
ej.  At samarbejde med et hold er en glimrende måde at samle erfaringer før
man begynder på <a href="newmaint">ny vedligeholder-processen</a> og er et af 
de bedste steder, at finde pakkesponserer.  Så, find et hold der svarer til 
dine interesser og kast dig ud i det.</p>

<p><strong>Medlem</strong>.
Når du har bidraget i nogen tid og er sikker på din involvering i 
Debian-projektet, kan du blive medlem af Debian i en mere officiel rolle.  Der 
er to forskellige roller, som du måske kan blive medlem af Debian i:</p>

<ul>
<li>Debian Maintainer (DM, Debian-vedligeholder):  Det første trin, hvor du selv 
kan uploade pakker til Debians arkiv, som Debian-udviklere tidligere har gjort 
for dig.</li>
<li>Debian Developer (DD, Debian-udvikler):  Den traditionelle og komplette 
medlemskabsrolle i Debian.  En DD kan uploade enhver pakke og kan deltage i alle 
valg i Debian.  Før du ansøger om at blive DD, bør du have været DM i omkring 
seks måneder.</li>
</ul>

<p>På trods af at en DM og en DD's har mange identiske rettigheder og ansvar, er 
der i øjeblikket uafhængige processer til ansøgning til rollerne.  Se 
<a href="http://wiki.debian.org/DebianMaintainer">wikisiden om Debian 
Maintainer</a> for oplysninger om at blive Debian Maintainer.  Og se siden 
<a href="newmaint">Ny udvikler-hjørnet</a> for at finde ud af, hvordan man ansøger
om at få officel Debian-udvikler-status.</p>

<p>Bemærk at i megen af Debians historie, var Debian-udvikler den eneste rolle; 
rollen Debian-vedligeholder blev introduceret den 5. august 2007.  Derfor vil 
du se udtrykket <q>vedligeholder</q>/<q>maintainer</q> anvendt i historisk 
betydning, hvor udtrykket Debian-udvikler/Debian Developer ville være mere 
præcist.  Eksempelvis er processen hvorunder man ansøger om at blive 
Debian-udvikler, kendt som <q>Debian New Maintainer</q>-processen 
(<q>ny Debian-vedligeholder</q>).</p>

<p>Uanset hvilken rolle, du vælger at ansøge om, bør du være bekendt med Debians 
procedurerer, derfor anbefales det at læse <a href="$(DOC)/debian-policy/">Debian 
Policy</a> (Debians retningslinjer) og <a href="$(DOC)/developers-reference/">\
Developer's Reference</a> (Debians udviklerhåndbog) før du ansøger.</p>

<p>Foruden det store antal udviklere er der mange områder, som du kan
<a href="$(HOME)/intro/help">hjælpe Debian</a> med, deriblandt test, 
dokumentation, tilpasning (portering), <a href="$(HOME)/donations">\
donationer</a> i form af penge og adgang til maskiner og båndbredde.  Vi leder 
til stadighed efter <a href="$(HOME)/mirror/">filspejle</a> i visse dele af 
verden.</p>
