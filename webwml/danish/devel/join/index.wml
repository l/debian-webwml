#use wml::debian::template title="Hvordan du kan hjælpe til"
#use wml::debian::translation-check translation="1.24"

<p>Debian-projektet består af frivillige, og vore produkter udvikles helt på 
frivillig basis. Vi er normalt på udkig efter nye udviklere som har en vis 
teknisk viden, er interesserede i fri software og har lidt fritid til 
overs.</p>

<p>Hvis du ikke allerede har gjort det, bør du gennemlæse de fleste af vore
websider, så du kan få en bedre forståelse af hvad det er vi prøver at gøre.
Læg specielt mærke til <a href="../../social_contract#guidelines">Debians 
retningslinier for fri software</a> og vores <a href="../../social_contract">\
sociale kontrakt</a>.</p>

<p>Meget af kommunikationen i projektet sker på vore
<a href="../../MailingLists/">postlister</a>. 
Nogle lister du absolut bør abonnere på er blandt andre debian-devel-announce 
og debian-news. Der kommer hverken ret mange mails på listerne og det vil ofte 
være vigtige oplysninger.  Andre interessante lister er debian-devel, 
debian-project, debian-mentors og andre.  
Se <a href="../../MailingLists/subscribe">postlisteabonnementssiden</a> for en 
komplet liste.</p>

<p>(For dem der ønsker at begrænse antallet af e-mails, er der 
"-digest"-listerne som man ikke kan sende indlæg til, hvor e-mails fra listerne 
med stor trafik sendes i større klumper. Det er værd at vide at du kan anvende
<a href="http://lists.debian.org/">postlistearkivsiden</a> til at læse e-mails
på de forskellige lister ved hjælp af en webbrowser.)</p>

<p>Hvis du er interesseret i at blive ansvarlig for en pakke, bør du kigge på 
vores side med <a href="../wnpp/">pakker der skal arbejdes på, samt evt. 
fremtidige pakker</a> for at se hvilke pakker der har brug for udviklere.
At overtage en forældreløs pakke, er den bedste måde at begynde som udvikler -
ikke nok med at det hjælper Debian med at holde sine pakker velvedligeholdte,
så giver det også dig mulighed for at lære fra den tidligere vedligeholder.</p>

<p>Ud over pakkevedligeholdelse findes der flere måder at bidrage til Debian 
på. At teste og rapportere/rette programfejl hjælper os meget.  Du kan også
hjælpe ved at skrive god <a href="$(HOME)/doc/">dokumentation</a> eller 
<a href="$(HOME)/devel/website/">vedligeholde websiderne</a>. 
<a href="$(HOME)/intl/">Oversættelse</a> (internationalisering og 
landstilpasning, i18n og l10n), PR, juridisk bistand... vore 
<a href="http://qa.debian.org/howto.html">kvalitetssikringssider</a> har flere 
forskellige eksempler på hvor man kan hjælpe til.</p>

<p>Foruden det store antal udviklere har Debian også brug for
<a href="../../donations">donationer</a> i form af penge og adgang til 
maskiner og båndbredde, og vi leder til stadighed efter
<a href="../../mirror/">filspejle</a> i visse dele af verden.</p>

<p>Endelig, bliver du opmærksom på et område hvor du kan hjælpe til, og det 
kræver at du er en registeret udvikler, kan du besøge 
<a href="newmaint">ny udvikler-hjørnet</a> for oplysninger om hvordan du 
ansøger om status som officiel udvikler.
Læs <a href="../../doc/packaging-manuals/developers-reference/">\
udviklerhåndbogen</a>, den indeholder en god oversigt over anbefalede 
procedurer og hvilke ressourcer der er tilgængelige for Debian-udviklere.</p>
