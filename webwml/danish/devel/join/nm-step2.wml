#use wml::debian::template title="Trin 2: Identifikation" NOHEADER="true"
#use wml::debian::translation-check translation="1.32"
#include "$(ENGLISHDIR)/devel/join/nm-steps.inc"

<p>Oplysningerne på denne side er offentligt tilgængelige, men primært af 
interesse for fremtidige Debian-udviklere.</p>

<h2>Trin 2: Identifikation</h2>

<h3>Hvorfor GPG?</h3>

<p>Fordi <a href="newmaint#Member">Debians medlemmer</a> er spredt over hele
verden (se <a href="../developers.loc">udvikleres bopæle</a>) og sjældent møder
hinanden ansigt til ansigt, er en alternativ identifikationsform nødvendig. 
Alle Debian-udviklere identificeres med deres <a href="http://www.gnupg.org/">\
GPG</a>-nøgle.  Dette giver en præcis måde at autentificere meddelelser og andre
oplysninger, ved at signere dem.  For flere oplysninger om GPG-nøgler, se
README-filen i pakken <code>debian-keyring</code>.</p>


<h3>En nøgle skal være til rådighed</h3>

<p>Alle <a href="newmaint#Applicant">ansøgere</a> skal stille en offentlig 
GPG-nøgle til rådighed.  Den foretrukne måde at køre dette på, er at eksportere
den til en af de offentlige nøgleservere, som eksempelvis <tt>subkeys.pgp.net</tt>.
Offentlige nøgler kan eksporteres ved hjælp af:</p>
<pre>
gpg --send-key --keyserver &lt;serveradresse&gt; &lt;din_nøgleid&gt;
</pre>

<p>Bemærk: Der er <a href="nm-amchecklist#gpgversion">kendte problemer</a> med
GPG&lt;= 1.0.1 og ElGamal-nøgler.</p>


<h3>Bekræftelse</h3>

<p>Da alle kan uploade en offentlig nøgle til serverne, skal det bekræftes at
nøglen tilhører ansøgeren.</p>

<p>For at gøre dette, skal den offentlige nøgle være signeret af et andet
<a href="newmaint#Member">Debian-medlem</a>.  Ansøgeren skal derfor mødes ansigt
til ansigt med en Debian-udvikler og skal identificere sig selv (ved hjælp af et
pas, kørekort eller en anden form for identifikation).</p>


<h4><a name="key_signature">Hvordan man får signeret sin GPG-nøgle</a></h4>

<p>Der er flere måder at finde et Debian-medlem til nøgleudveksling.  Du bør
prøve dem i den rækkefølge, de er anført herunder:</p>

<ol>
  <li>Normalt annonceres nøglesigneringsfester på postlisten 
      <code>debian-devel</code>, så kig først der.</li>
  <li><p>Du kan kigge efter udviklere i speficikke områder via siden vedrørende
      <a href="http://nm.debian.org/gpg.php">nøglesigneringskoordinering</a>:</p>
      <ul>
        <li>Undersøg først, om der på listen over tilbud om nøglesigneringer er 
	    anført et Debian-medlem i nærheden af dig.</li>
        <li>Hvis du ikke kan finde et Debian-medlem blandt tilbudene om nøglesignering,
            kan du registrere dit ønske om nøglesignering.</li>
      </ul>
  </li>
  <li>Hvis ingen efter flere uger har reagerer på dit ønske, sendes en e-mail 
      til <email gpg-coord@nm.debian.org>, hvor du oplyser din præcise bopæl 
      (samt nævner nogle nærtliggende større byer), så kan man kigge i 
      udviklerdatabasen efter udviklere, som bor i nærheden.
  </li>
</ol>

<p>Når du har fundet nogen, der kan signere din nøgle, skal du følge punkterne i
<a href="$(HOME)/events/keysigning">nøglesignerings-minivejledningen</a>.</p>

<p>Det anbefales at du også signerer Debian-udviklerens nøgle.  Det er ikke
nødvendigt i forbindelse med identifikationskontrollen, men det forstærker 
troværdighedsnettet ("web of trust").</p>


<h4>Når man ikke kan få signeret sin nøgle</h4>

<p>Hvis alle punkterne ovenfor mislykkes, så kontakt <a href="newmaint#FrontDesk">\
forkontoret</a> og bed om hjælp.  De kan måske tilbyde en anden måde at blive
identificeret på.</p>

<hr>
#include "$(ENGLISHDIR)/devel/join/nm-steps.inc"
