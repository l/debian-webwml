#use wml::debian::template title="Debian Jr.-projektet"
#use wml::debian::recent_list
#use wml::debian::translation-check translation="1.24"

<h2>Debian for børn mellem 1 og 99 år</h2>

Det er et internt projekt med det formål at gøre Debian til et styrestystem som
børn af alle aldre vil have lyst til at bruge.  I første omgang vil vi fokusere
på at lave noget for børn op til 8 år.  Når det er gjort vil vores næste mål 
være børn mellem 7 og 12 år.  Når børnene bliver teenagere vil de kunne bruge 
Debian uden særlige ændringer.

<h3>Nyheder</h3>
<p><:= get_recent_list('News/$(CUR_YEAR)', '6',
'$(ENGLISHDIR)/devel/debian-jr', '', '\d+\w*' ) :></p>

<p>Se <A href="$(HOME)/devel/debian-jr/News/">Debian Jr.-nyhedssiden</a> for 
ældre nyheder.</p>

<h3>Presse</h3>

<ul>
<li>En <a href="compchannel_article">artikel på computerchannel.de</a> om
Debian Jr.</li>
<li><a href="http://www.gnu.org/brave-gnu-world/issue-23.en.html">Fyldig 
beskrivelse hos Brave GNU World</a></li>
</ul>

<h3>Postliste</h3>
Debian har oprettet en postliste til denne gruppe.  Du kan tegne abonnement på
den fra <a href="$(HOME)/MailingLists/subscribe">postlisteabonnementssiden</a> 
eller læse <a href="http://lists.debian.org/debian-jr/">postlistearkivet</a>.

<h3>IRC-kanal</h3>
Vi har en diskussionskanal i realtid, #debian-jr hos
<a href="http://openprojects.nu/services/irc.html">Open Projects Net IRC</a> 
(irc.debian.org).

<h3>Pakkelister</h3>

Vi er gået i gang med at sammesætte nogle pakkelister:

<ul>
<li><b><a href="packaged">Allerede pakket til Debian Jr.</a></b></li>
<li><b>Skal pakkes til Debian Jr.</b><br>
Se webstederne herunder.  Indsend en <a
href="$(HOME)/devel/wnpp/">ITP</a> ("intent to package" - "har i sinde at 
pakke") hvis du selv pakker den, eller en <a href="$(HOME)/devel/wnpp/">RFP</a> 
("request for package" - "ønsker pakning") mod listen 
<a href="http://bugs.debian.org/wnpp">WNPP</a>
("Work-Needing and Prospective Packages" - "hjælp søges og fremtidige pakker") 
i Debians fejldatabase.</li>
<li><b>I Debian men behøver arbejde for at være egnet til børn</b><br>
Indsend en fejl mod pakken på
<a href="http://bugs.debian.org">bugs.debian.org</a>.</li>
</ul>

<H3>Ressourcer</H3>
Nogle ressourcer med relation til vores projekt:
<lu>
<li><a href="http://www.seul.org/edu/">SEUL/edu</a></li>
<li><a href="http://www.smluc.org/SIA/kidsgames/">Kids Games</a></li>
<li><a href="http://www.linuxforkids.com/">LinuxForKids</a></li>
<li><a href="http://www.gnu.org/education/">GNU og uddannelse</a></li>
<li><a href="http://www.ofset.org/">OFSET</a></li>
<li><a href="http://www.openwebschool.de/index_en.html">OpenWebSchool</a></li>
<li><a href="http://edu.kde.org/">KDEs uddannelsesprojekt</a></li>
</ul>

<h3>Ressourcer på andre sprog</h3>
Debian Jr.-websted er også tilgængelig på sprogene listet nederst på denne 
side.  Nogle af disse oversættelser angiver yderligere ressourcer på deres eget
sprog.
<ul>
<li><a href="http://www.debian4kids.fr.st/">Linux Debian pour les
enfants</a> (fransk)</li>
</ul>

<h3>Debian Jr.s mål</h3>

<h4>Om at gøre Debian tiltrækkende for børn</h4>

Debian Jr.-projektets primære mål er at gøre Debian til et styresystem som 
vores bare <i>vil</i> bruge.  Dette involverer en vis følsomhed overfor 
børns behov, efter deres eget udsagn.  Som forældre, udviklere, ældre søskende,
systemadministratorer, skal vi holde øje og ører åbne for at finde ud af hvad
der gør computere tiltrækkende for børn.  Uden dette i fokus kan vi nemt komme
ud på et sidespor i et forsøg på at nå abstrakte mål så som "brugervenlighed",
"enkelthed", "kun lidt vedligeholdelse" eller "robusthed" som, mens de helt
sikkert er prisværdige mål for Debian som et hele, er for vidtfavnende til at 
tage sig af børns ønsker og behov.

<h4>Samarbejde med andre børneorienterede fri software-projekter</h4>

Der findes allerede andre projekter (e.g. <a href="http://www.seul.org/edu/"
>SEUL/edu</a>, <a href="http://www.smluc.org/SIA/kidsgames/">Kids Games</a>,
og <a href="http://www.linuxforkids.com/">LinuxForKids</a>) som har mål der 
overlapper eller supplerer vore egne. I stedet for at kopiere deres arbejde 
bør vi samarbejde med disse grupper for at sikre at Debian får størst muligt
udbytte af deres arbejde, og at vi bidrager til deres arbejde. Debian Jr. skal
holde sit fokus på (men ikke begrænset til) Debian-specifikke mål.  Personer 
fra Debian Jr. opfordres til at slutte sig til de andre grupper alt efter tid 
og lyst.

<H4>Programmel</H4>

Naturligvis har børn andre ønsker og behov end vokse med hensyn til det 
programmel de vælger at bruge.  Nogle af dem er spil, mens andre er
tekstbehandlingsprogrammer, tekstredigeringsprogrammer, tegneprogrammer og 
lignende.  Målet er at finde frem til programmel indenfor Debian som er 
velegnet til børn, og føje flere til ved at pakke programmer som ikke allerede
findes i Debian.  Et muligt implementeringsmål kunne være at lave "task"-pakker 
der vil gøre det nemmere for systemadministratorerne at installere grupper af 
"børnevenligt" programmel.  Et delmål er at finde eksisternede pakker som vil
egnende til børn med lidt ekstra arbejde og hjælp til at "pudse" dem af for at
gøre dem "børnevenlige", det kan være noget så enkelt som at skrive manglende
afsnit til dokumentationen, eller tilføje punkter til menusystemet for nemmere
adgang.

<h4>Børnesikring og kontovedligeholdelse</h4>

Idéen her er ikke nødvendigvis at implementere strenge sikkerhedskrav.  Det er
udenfor vores mandat.  Formålet er simpelthen at stille dokumentation og 
værktøjer til rådighed for systemadministratorer, til opsætning af deres 
systemer så naturligt nysgerrige børne-brugere ikke "ødelægger" deres konto,
bruger alle systemressourcer, eller på anden måde foretager sig ting som kræver
at systemadministratoren hele tiden er nødt til at blive inddraget.  Dette er 
vigtigere ved børne-brugere end ved voksne, da de har en tilbøjelighed til at 
udforske og med overlæg belaste systemet til grænserne, blot for at se hvad der
vil ske.  Følgerne kan være både morsomme og frustrerende.  Formålet er at 
forblive ved sine fulde fem (og beholde sin humoristiske sans) som barnets
systemadministrator.

<h4>Lære at bruge en computer</h4>

"Børnesikringsmålet" skal afbalanceres med det mål, at <i>give lov til</i> at 
børnene prøver ting (og ja, "ødelægger" ting) og finder løsninger på deres
problemer.  Lære at bruge et tastatur, grafisk brugergrænseflade, shell og 
computersprog er alle ting som både forældre og børn kan bruge nogle tips til,
for at bevæge sig i den rigtige retning.

<h4>Brugergrænseflader</h4>

At finde og implemntere både grafiske og tekst-baserede brugergrænserflader som 
virker godt og er attraktive for børn.  Formålet er ikke at gen-opfinde 
brugergrænsefladen, men at tilføje ny funktionalitet til eksisternede værktøjer
og pakker (window-managere, menusystem osv.) ved at stille nogle belejligt 
forudvalgte konfigurationer som vi mener virker bedst for børn, til rådighed.

<h4>Familievejledning</h4>

At give forældre (og i nogle tilfælde, ældre søskende) værktøjerne til at 
hjælpe deres børn (eller søskende) med at lære at bruge computere og at sætte
passende grænser for hvad de har adgang til, og at lede dem mod selv at kunne
bruge en computer, efterhånden som de vokser op.  For eksempel vil mange 
forældre være bekymre sig om at begrænse brugen af Internet for at beskytte
deres børn indtil de når en alder hvor de kan håndtere indhold for voksne.
Det vigtige at huske er at forældrene vil vælge hvad de mener er bedst for 
deres børn.  Debian Jr.-gruppen afgører det ikke, men er til for at hjælpe til
med at stille værktøjer og dokumentation til rådighed, som kan hjælpe 
forældrene i deres beslutninger.  Når det er sagt, så tror jeg også at målet 
skal fokusere mere på "vejledningsaspektet" end på at begrænse, da førstnævnte
er en positiv aktivitet mens sidstnævnte er negativt.

<h4>Børnenes computer</h4>

Mens ens første mål som børnenes systemadministrator nok er at give børnene
kontoer på vores egne systemer og forøge det med programmel som de kan lide, 
så kommer der et tidspunkt hvor man overvejer at give dem deres egen computer.
Den mest ambitiøse virkeliggørelse af dette mål kunne være Debian-programmel
svarende til "legetøjscomputerne" på markedet: farvestrålende computere 
dækket af overførselsmærker, med forudinstalleret programmel som appellerer til
børn i en bestemt aldersgruppe.  Det er vigtigt at huske på at det stadig vil
være et Debian-system, ikke en forgrening af Debian-distributionen.  Det er et
opnåeligt mål takket være Debians pakkeadministrationssystem (via 
"task"-pakker, for eksempel) og burde ikke kræve en forgrening i udviklingen
for at fremstille en speciel "børneudgave" af Debian.

<h4>Tilpasninger</h4>

Der er mange fremfragende programmer lavet til eller appellernede til børn som
vi ville ønske ville blive tilpasset til Linux.  Med dette projekts arbejde kan 
vi for det første hjælpe processen i gang ved at demonstrere at Debian er en 
platform som er anvendelig for børn, og for det andet kan vores individuelle
og fælles arbejde på opfordre softwareforhandlere og -forfattere til at 
tilpasse deres produkter til Linux.  Hvis de på samme tid kan overbevises til 
at gøre deres programmel til åben kildekode-software, så meget desto bedre.

<h4>Internationalisering</h4>

Selvom engelsk er det "universelle" sprog, så er det ikke alle børns modersmål.
Internationalisering bør være et mål for Debian selv, og det forstærkes når man
har med børn at gøre.  Børn vil ikke bruge Debian hvis deres sprog ikke er 
understøttet, og vil synes at det er mere bekvemt at bruge styresystemer hvis
sprogunderstøttelse er bedre.  Vi er derfor nødt til at være opmærksomme på 
dette.

<H4>Markedsføring &amp; PR</H4>

Når vi i projektet har noget at vise frem, og endda også i projektets 
planlæggende faser, vil verdens øjne hvile på os (jeg har allerede modtaget en 
privat e-mail fra et medlem af pressen).  Vi skal samarbejde med 
press@debian.org for at få blive hørt, og give Debian og dette projekt det
omfang af omtale vi ønsker.  Jeg véd at mange af os udviklere ikke ænser den
slags, eller ligefrem hader at være involveret i sådanne ting, men hvis vi ikke
fra starten er opmærksomme på dette mål, overdrager vi denne rolle til andre 
som måske ikke forstår eller præcist forklarer vores formål.
