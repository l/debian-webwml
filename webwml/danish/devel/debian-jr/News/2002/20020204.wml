<define-tag pagetitle>Debian Jr. gør klar til at blive udgivet</define-tag>
<define-tag release_date>2002-02-04</define-tag>
#use wml::debian::news
#use wml::debian::translation-check translation="1.2"

<p>Det er nogen tid siden vi sidst rapporterede om hvordan det går med Debian 
Jr.  Ja, vi er her stadig og arbejdet skrider stadig fremad.  Der er foretaget 
et antal forbedringer af Debian Jr.s websted, så folk kan få en bedre idé om 
hvad vi har opnået, og hvor vi er på vej hen.  Se nærmere på det:
<a href="$(HOME)/devel/debian-jr/">http://www.debian.org/devel/debian-jr</a>.</p>

<p>Det forgangne års vigtigste udviklinger:</p>

<ul>
<li>Det meste af vores energi har været rettet mod at sikre Debian Jr.-pakkerne
    i det mindste er i en udgivelsesklar stand i Woody.  Vi hjælper med at 
    rette fejl i pakker på vores liste, eller finder passende erstatninger til
    pakker vi har valgt, men som ikke kan gøres klar til at blive udgivet.</li>
<li>Vi har færdiggjort at godt, basalt sæt "junior-"-metapakker til brugere af 
    Debian Jr.  Pakken task-junior er nu forældet, og er blevet erstattet af 
    det nye 'tasksel'-punkt som funktionelt svarer til den.  Hvis man vælger
    "Debian Jr." i tasksel, vil de fleste af Debian Jr.s pakker bliver 
    installeret på systemet.  Resten kan anskaffes ved individuelt at 
    installere de 'junior-'-pakker som ikke installeres af tasksel.  Se pakken
    junior-doc for en uddybning.  Pakkens "quick guide" beskriver 
    installeringen.</li>
<li>Logosiden er blevet opdateret.  Der linkes til den fra vores hjemmeside, 
    der er angivet ovenfor.  Hvis jeg skal være helt ærlig, kan jeg ikke påstå
    at vi er kommet tættere på at vælge et logo.  (Det har en ret lav prioritet
    at vælge et nyt logo, sammenlignet med at gøre klar til udgivelsen.)</li>
<li>Mens vi stadig kigger efter nogen som vil danne en separat 
    debian-uddannelsesgruppe, er vi blevet klar over at da ingen endnu har 
    gjort det, vil Debian Jr. være nødt til at dække nogle aspekter af brug af 
    Debian i undervisningsøjemed.  Vi har derfor meldt os ind i den nydannende
    sammenslutning <a href="http://www.schoolforge.net/">Schoolforge</a>, en 
    gruppe af "uafhængige organisationer som er fortalere for, bruger og 
    udvikler åbne ressourcer til brug i folkeskoler og ungdomsuddannelser."
    I løbet af det kommende år vil vi være på udkig efter udviklere, som gerne
    ser at Debian bliver brugt i skoler, og vil finde arbejdsopgaver til dem i
    Debian Jr.</li>
<li>Diskussionen om det børneorienterede menudesign, uanset hvor interessant 
    den var på det tidspunkt, løb ud i sandet uden nogen resultater.  Først og
    fremmest lægger jeg skylden på min egen manglende interesse i at videreføre
    implementeringen.  For det andet lader det til, at det vigtige arbejde med
    blot at pakke programmer til børn, til brug i Debian, og sikre sig at alt
    er parat til at blive udgivet, opbruger al vores energi indtil videre.</li>
<li><a href="http://www.osef.org/">OSEF</a>, Open Source Education Foundation, 
    har venligst doneret en ældre bærbar computer (K6-233, 810Mb harddisk) til
    Debian Jr.-projektet.  Den er undervejs til mit hjem mens jeg skriver 
    dette.  Vi er taknemmelige for donationen, som omgående vil blive taget i 
    brug som et Debian Jr.-system i min husholdning.  Den vil blive holdt ajour
    med 'sid' og være værdifuld i identificering af styrker og svagheder ved
    vores pakker installeret på ældre hardware.</li>
</ul>
