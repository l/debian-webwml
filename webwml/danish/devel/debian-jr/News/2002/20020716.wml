<define-tag pagetitle>Debian Jr. -- Hvordan går det?</define-tag>
<define-tag release_date>2002-07-16</define-tag>
#use wml::debian::news
#use wml::debian::translation-check translation="1.5"

<p>Vi har oprettet en <a href="http://wiki.debian.org/DebianJr">side</a> på
<a href="http://wiki.debian.org/FrontPage">DebianWiki</a> som et sted hvor
brugere og udviklere sammen kan arbejde på dokumentationen.  Ud over blot at 
<a href="http://wiki.debian.org/JuniorPackages">opremse pakker</a>, 
dokumenterer stedet hvorfor Debian Jr. har valgt at inkludere de forskellige
pakker, og hvilke specielle fordele og ulemper de kan have for børn.  
Fællesskabet af udviklere og brugere opfordres til her at komme med anmodninger
om nye pakker i Debian Jr., med krydsreferencer til enten RFP- eller 
ITP-fejlnumre i fejldatabasen på bugs.debian.org hvor det er passende.</p>

<p>Hvordan går det så med Debian Jr., her tæt på udgivelsen af woody?  Lad os
tage et kig på vore mål:</p>

<dl>
  <dt>Gøre Debian attraktiv for børn</dt>
  <dd>Succesen afhænger af brugen, kunne man sige.  Bruger børnene i dit liv
      Debian?  Hvis ja, hvad kan de lide og hvad kan de ikke lide?</dd>
  <dt>Samarbejde med andre fri software-projekter for børn</dt>
  <dd>For nylig blev jeg officiel forbindelsesled mellem 
      <a href="http://www.tux4kids.com/">Tux4Kids</a> og Debian Jr.  Pakken
      <a href="http://www.newbreedsoftware.com/tuxpaint/">TuxPaint</a> er den
      første nye Tux4Kids-støttede pakker som vil blive føjet til vores 
      projekt efter denne forbindelse blev etableret.  Vi ser frem til flere
      gode programmer fra Tux4Kids.</dd>
  <dt>Programmer</dt>
  <dd>Jeg synes det var en god idé at dække et bredt spektrum af kategorier.
      Hvis du mener at der stadig er mangler, så 
      <a href="http://wiki.debian.org/JuniorRequestToInclude">anmod</a> om at
      få dem udfyldt.</dd>
  <dt>Børnesikring og vedligeholdelse af konti</dt>
  <dd>Her har vi endnu ikke gjort noget.  Men i baggrunden er vi sammen med 
      <a href="$(HOME)/devel/debian-med/">Debian-Med</a>-projektet i gang med 
      at lave det grundlæggende arbejde.  Den helt basale idé er at brugere af 
      underprojekter (uanset om det er Med, Junior, eller et andet lignende
      Debian-underprojekt) bør høre til en passende Unix-gruppe.  Dette giver
      mulighed for at implementere kontofunktionalitet for alle medlemmer af
      gruppen.  Den første bliver underprojekt-menuer.</dd>
  <dt>Lære at bruge computeren</dt>
  <dd>Dette har indtil nu været håndteret ved blot at søge efter og inkludere
      pakker til indlæring i brug af computeren, som for eksempel 
      <a href="http://packages.debian.org/gcompris">Gcompris</a>, der lærer små
      børn hvordan man bruger musen og tastaturet, foruden andre grundlæggende
      færdigheder.  Der er bestemt mulighed for forbedringer på dette område.
      Måske kan vi registrere nogle idéer på vores nye 
      <a href="http://wiki.debian.org/DebianJr">Wiki-websted</a>.</dd>
  <dt>Brugergrænseflade</dt>
  <dd>Selvom der ikke har været aktive diskussioner på listen, har jeg sammen
      med Andreas Tille fra Debian-Med arbejdet på dette.  Du kan forvente 
      egentlig kode før sommeren er omme.</dd>
  <dt>Familievejledning</dt>
  <dd>Et andet muligt emne til den nye 
      <a href="http://wiki.debian.org/DebianJr">Wiki</a> som ikke rigtigt har 
      fået nogen opmærksomhed.</dd>
  <dt>Børnenes system</dt>
  <dd>Fra tid til anden hører jeg fra folk på IRC og andre steder, at de er ved
      lave systemer specielt til deres børn.  Hvis du har en oplevelse som du
      kan berette om, vil vi gerne høre den og lære fra dine erfaringer.</dd>
  <dt>Tilpasninger</dt>
  <dd>Jeg tror vi har hænderne fulde med ting som enten allerede er i Debian 
      eller som uden besvær kan pakkes til Debian.  Alligevel, hvis der er 
      bestemte programmer som du mener bør tilpasses til Linux, og du har den
      fornødne tid og energi til at tale for en tilpasning, så giv dig i kast
      med det.</dd>
  <dt>Internationalisering</dt>
  <dd>Selve Debian Jr.s websted (i hvert fald forsiden) er nu oversat til seks
      sprog.  Antallet af programmer med understøttelse af flere sprog er også
      stigende.  Men ingen har fokuseret specifikt på Debian Jr.-programmer.
      Hvis den form for arbejde interesserer dig, vil vi gerne høre fra 
      dig.</dd>
  <dt>Markedsføring og PR</dt>
  <dd>Andreas Tille har været talsmand for Debian Jr.-projektet ved nogle 
      nylige fordrag hvor han talte om sit eget nye projekt, Debian-Med, som er
      opbygget som Debian Jr.  Vi er taknemmelige for hans fortsatte arbejde 
      med at udbrede kendskabet, foruden det arbejde han sammen med Debian Jr.
      gør for at opbygge en fælles infrastruktur til både Debian Jr. og 
      Debian-Med.</dd>
</dl>
