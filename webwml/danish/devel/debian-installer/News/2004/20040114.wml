<define-tag pagetitle>Debian-Installer beta 2 udgivet</define-tag>
<define-tag release_date>2004-01-14</define-tag>
#use wml::debian::news
#use wml::debian::translation-check translation="1.2"

<p>Debian-Installer-holdet er stolte over at kunne annoncere den anden 
betaudgave af installeringssytemet til Debian-sarge til arkitekturerne i386, 
powerpc og ia64. Foruden tilføjelsen af ia64-arkitekturen er de nye 
funktioner i denne udgave blandt andre:</p>

<ul>
  <li>En forbedret og strømlinet installeringsproces.</li>
  <li>Fuldstændige eller næsten fuldstændige oversættelser til mange
      sprog (bulgarsk, dansk, fransk, græsk, hollandsk, italiensk, japansk, 
      kinesisk, litauisk, norsk, portugisisk, slovakisk, spansk, tjekkisk, 
      tysk, ungarsk).</li>
  <li>Understøttelse af installering fra "USB mass storage" 
      (USB-nøgleringe mv.).</li>
  <li>Understøttelse af systemer med kun 32 mb hukommelse (kun i386).</li>
</ul>

<p>I denne udgave er alle <a href="$(DEVEL)/debian-installer/errata#beta1">\
offentliggjorte fejl i beta 1</a> af Debian-Installer rettet, og mange andre 
fejl derudover.  Der er stadig nogle uhensigtsmæssigheder og kendte fejl, men 
vi forventer at de fleste brugere vil synes at det er en stor forbedring i 
forhold til tidligere Debian-installeringer.  Send os på engelsk en rapport 
over hvordan installeringen gik for dig, så vi kan forsøge at gøre den endnu 
bedre.</p>

<p>Hvordan man afprøver betaudgaven:</p>

<ul>
  <li>Hent et af de tilgængelige cd- eller andre aftryk fra 
      <a href="$(DEVEL)/debian-installer/">d-i-webstedet</a>.</li>
  <li>Læs <a href="http://http.us.debian.org/debian/dists/testing/main/installer-i386/current/doc/INSTALLATION-HOWTO">\
      Installeringsvejledningen</a> og installere på al den hardware du kan 
      komme i nærheden af.  Al test er vigtig, men med usædvanlige 
      hardwareopsætninger er der selvfølgelig en større mulighed for at ukendte 
      fejl bliver afsløret.  Se også <a href="$(DEVEL)/debian-installer/errata">\
      fejlsiden</a> for en oversigt over kendte fejl og hvordan man undgår dem.</li>
  <li>Indsend en installeringsrapport på engelsk som en fejl i pseudo-pakken
      'installation-reports' i fejlhåndteringssystemet. Din 
      installeringsrapport bør fortælle hvorvidt installering gik godt eller 
      ej, hvilke problemer du løb ind i under installeringen osv.</li>
</ul>

<p>Hvis din installering gik godt, er der i <code>/root/install-report.template</code>
en skabelon til installeringsrapporter &ndash; denne skabelon er også 
tilgængelig <a href="$(HOME)/releases/stable/i386/ch05s04.html#submit-bug">på nettet</a>.  Anvend venligst
denne skabelon når du indsender installeringsrapporter, og husk at skrive på
engelsk.</p>

<p>Held og lykke med at teste Debian-Installer!</p>
