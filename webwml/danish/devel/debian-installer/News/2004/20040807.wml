<define-tag pagetitle>Endelig: Debian-Installer udgivelseskandidat 1</define-tag>
<define-tag release_date>2004-08-07</define-tag>
#use wml::debian::news
#use wml::debian::translation-check translation="1.4"

<p>Debian-Installer-holdet annoncerer hermed den første udgivelseskandidat af
Debian sarge-installeringsprogrammet.  Større forbedringer i denne udgave er 
blandt andre:</p>

<ul>
	<li>Understøttelse af s390-arkitekturen, hvorved alle 11 udgivne
	Debian-arkitekturer er understøttet.</li>
	<li>Understøttelse af flere underarkitekturer tilføjet til arm (riscpc, 
	riscstation), m68k (bvme6000, mvme147, mvme16x), mipsel (cobalt) og
	powerpc (oldworld).</li>
	<li>Tilpasning til amd64-arkitekturen.  Bemærk at amd64-pakker endnu
	ikke er tilgængelige fra Debian-arkiv; pakker og aftryk er tilgængelige
	fra <a href="$(HOME)/ports/amd64">Debians amd64-projekt</a>.</li>
	<li>Cd-aftrykke fungerer endelig på sparc64.</li>
	<li>Fuldstørrelses-cd-aftryk er tilgængelige som en del af udgivelsen
	for første gang.  Bemærk at dette <em>ikke</em> er en officiel 
	udgivelse af Debian sarge, men blot en Debian-Installer betaudgivelse.</li>
	<li>Understøtter installering vha. kerne 2.6 på powerpc.</li>
	<li>Installering med kerne 2.6 på i386 betragtes ikke længere som
	eksperimentel, som det var tilfældet i de tidligere betaudgaver, men
	er stadig ikke standard.</li>
	<li>Understøttelse af firewire-cd-drivere og firewire-ethernet.</li>
	<li>Tilføjet og forbedret understøttelse af et bredt udvalg af anden
	hardware.</li>
	<li>Forbedret dokumentation.</li>
	<li>Mange fejlrettelser og forbedringer - alt for mange til at opremse
	her.</li>
	<li>Oversat til 40 sprog (36 helt oversat), deriblandt nye
	oversættelser til kroatisk og farsi.</li>
	<li>De allernyeste versioner af alt fra Debians testing-distribution, 
	som selv er tæt på at blive udgivet officielt.</li>
</ul>

<p>Vi er sikre på, at dette er den hidtil bedste udgave - prøv den.  Installér
Debian i dag, og glem ikke at indsende en installeringsrapport, så vi kan 
fortsætte med at gøre installeringsprogrammet endnu bedre.</p>

<p>Links til startbare aftryk og dokumentation findes på vores 
<a href="$(DEVEL)/debian-installer">websted</a>.</p>
