<define-tag pagetitle>Debian Installer etch RC2</define-tag>
<define-tag release_date>2007-03-19</define-tag>
#use wml::debian::news
#use wml::debian::translation-check translation="1.3"

<p>Debian Installer-<a href="http://wiki.debian.org/DebianInstaller/Team">\
holdet</a> er stolte over at kunne annoncere den anden udgivelseskandidat (RC2)
af installeringsprogrammet til Debian GNU/Linux "etch".  Med mindre 
udgivelseskritiske fejl opdages, vil denne udgave af installeringsprogrammet
være den, der bliver indeholdt i etch.</p>

<p>Der er ingen større ændringer i denne udgave, men vi har kunnet udnytte tiden
siden RC1 til at løse en del væsentlige og mindre problemer.</p>

<h2>Forbedringer i denne udgave af installeringsprogrammet</h2>

<ul>
<li>Denne nye version af installeringsprogrammet anvender og installerer 
    2.6.18-kernen.</li>
<li>Størrelsesændring af Windows Vista NTFS-partitioner er nu understøttet.</li>
<li>Både det almindelige (newt-grænsefladen) og det grafiske (gtk-grænsefladen)
    installeringsprogram har nu et tema med farver med stor kontrast og større
    skripttyper til synshandicappede.  Temaet kan aktiveres ved at tilføje
    parameteret <tt>theme=dark</tt> ved boot af installeringsprogrammet.</li>
<li>Der er flere vigtige fejlrettelser og anvendelighedsforbedringer i det
    grafiske installeringsprogram.  Som det vigtigste er det nu muligt at skifte
    konsoller på amd64.<br />
    Oplysninger om det grafiske installeringsprogram og de vigtigste forskelle
    mellem det grafiske og det almindelige installeringsprogram er blevet 
    tilføjet i et appendiks i installeringsvejledningen.</li>
<li>I eksperttilstand eller ved anvendelse af "preseeding" er det muligt at 
    vælge ftp-protokollen i stedet for http, til at tilgå et Debian-filspejl.
    Værtsnavnet på et ftp-spejl kan kun indtastes manuelt, valg i en liste er 
    ikke understøttet.</li>
<li>Time-out'en ved søgning efter et sikkerhedsfilspejl er blevet reduceret
    kraftigt.  Dette kan betyde at et sikkerhedsfilspejl ikke bliver fundet,
    hvis netværksforbindelsen er dårlig, men det betyder også at ventetiden 
    hvis der ikke er et tilgængeligt sikkerhedsfilspejl overhovedet, nu er
    acceptabel.</li>
<li>Det er nu muligt at sortliste et (driver)modul ved at anvende et særligt 
    parameter når installeringsprogrammet booter.  Dette kan være en hjælp til 
    at omgå fejlfyldte eller konfliktende kernemoduler.  Se 
    installeringsvejledingen for flere oplysninger.</li>
<li>Arkitekturspecifikt:
    <ul>
    <li>arm: der er <a href="http://www.cyrius.com/journal/2007/03/12#rc2-nslu2">\
	flere forbedringer</a> til NSLU2:
        <ul>
	<li>kernen anvender nu ethernet-driveren udviklet af Christian 
	    Hohnstaedt</li>
	<li>i kernen er der nu LED-understøttelse samt understøttelsen for 
	    realtids-ur er rettet</li>
	<li>valg af den korrekte tidszone under installeringen</li>
	</ul></li>
    <li>powerpc: RAID-installering med en macintosh-partitionstabel skulle nu
	fungere</li>
    <li>s390: de fleste anvendelighedsproblemer fra RC1 er blevet rettet</li>
    </ul></li>
<li>Følgende yderligere sprog er nu understøttet:
    Hviderussisk og kurdisk; og kun i det grafiske installeringsprogram:  
    Georgisk og malayalam.</li>
</ul>

<h2>Ikke længere understøttet fra og med denne udgave</h2>

<ul>
<li>Boot-parameteret til at aktivere <q>auto mode</q> til "preseeding" er ændret
    fra <tt>auto-install/enabled</tt> til <tt>auto-install/enable</tt> for at 
    svare til rescue-tilstand.  Aliaset og boot-valgmuligheden <tt>auto</tt> er
    stadig gyldig.</li>
</ul>

<h2>Kendte problemer i denne udgave</h2>

<ul>
<li>Installeringsprogrammet kan pt. ikke ændre størrelsen på ext3-partitioner, 
    hvorpå funktionaliteten <tt>dir_index</tt> og/eller <tt>resize_inode</tt> er
    slået til.  Deriblandt partitioner oprettet med 
    etch-installeringsprogrammet.<br />
    Det er muligt, manuelt at ændre størrelsen på ext3-partitioner fra en shell
    under installeringen.</li>
<li>Netværksdriveren til sky2 fungerer ikke i kerne version 2.6.18.dfsg.1-11, og
    kan forårsage kernepanik.</li>
<li>Der er stadig nogle få problemer i forbindelse med nogle 
    PowerPC-underarkitekturer.</li>
<li>I sparc32 fungerer cd-rom-understøttelsen ikke i esp-kernedriveren; anvend 
    installeringsmetoden netboot i stedet.</li>
<li>Kendte problemer vedrørende det grafiske installeringsprogram:
    <ul>
    <li>nogle ikke-US-tastaturudlægninger er ikke komplet understøttet (deadkeys
	og kombinering af tegn fungerer ikke);</li>
    <li>touchpads skulle fungere, men understøttelsen er måske ikke optimal; 
	hvis du oplever problemer, så brug i stedet en ekstern mus;</li>
    <li>begrænset understøttelse for oprettelse af krypterede partitioner;</li>
    <li>skulle virker på næsten alle PowerPC-systemer som har et ATI-grafikkort,
	men forventes ikke at fungere på andre PowerPC-systemer.</li>
    </ul></li>
</ul>

<p>Se <a href="$(DEVEL)/debian-installer/errata">fejllisten</a> for uddybende 
oplysninger og en komplet liste over kendte problemer.</p>

<h2>Nye cd-/dvd-aftryk</h2>

<p>Med denne udgave af installeringsprogrammet, tilbyder Debian også en ny form 
for cd-/dvd-aftryk:</p>

<ul>
<li>en komplet cd der installerer skrivebordsmiljøet KDE som standard</li>
<li>en komplet cd der installerer skrivebordsmiljøet Xfce som standard</li>
<li>en flerarkitektur-cd med i386/amd64/powerpc og en med alpha/hppa/ia64, der
    fungerer som netinst-cd'er (aftrykkene indeholder grundsystemet til alle tre
    arkitekturer)</li>
<li>en flerarkitektur-dvd med i386/amd64/powerpc, der også indeholder 
    kildekodepakker; dette gør aftrykket ideelt i reklameøjemed på for eksempel
    messer og lignende begivenheder</li>
</ul>

<p>Tak til alle der hjalp til med denne udgave.  Særlig tak til Attilio 
Fiandrotti, der er hovedudvikler på det grafiske installeringsprogram.</p>

<p>Installerings-cd'er, andre medier, fejl og alt andet man kan få brug for, er
tilgængelige fra vores <a href="$(DEVEL)/debian-installer">websted</a>.</p>
