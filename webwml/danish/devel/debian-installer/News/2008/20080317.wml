<define-tag pagetitle>Debian Installer lenny beta 1</define-tag>
<define-tag release_date>2008-03-17</define-tag>
#use wml::debian::news
#use wml::debian::translation-check translation="1.4"

<p>
Debian Installer-<a href="http://wiki.debian.org/DebianInstaller/Team">\
holdet</a> er stolte over at kunne annoncere den første betaudgave af 
Debian lennys installeringsprogram.
</p>

<p>
Det er den første udgave siden etch, og hele holdet har de sidste elleve 
måneder arbejdet hårdt på nye funktioner og fejlrettelser.
</p>

<p>
Vi har brug for din hjælp til at finde fejl og yderligere forbedre 
installeringsprogrammet, vær derfor venlig at afprøve det.
</p>

<h2>Forbedringer i denne udgave af installeringsprogrammet</h2>

<p>
En omfattende changelog over hvad der er ændret siden udgivelsen af etch er
<a href="http://wiki.debian.org/DebianInstaller/HumanReadableChangelogs/LennyBeta1">\
tilgængelig på wikien</a>.
</p>

<h3>Understøttelse af cd-/dvd-sæt er tilbage</h3>

<p>
Understøttelse af læsning af yderligere cd'er og dvd'er fra et sæt 
(funktionalitet der manglede i etch) er blevet tilføjet igen.  Da der ikke er 
plads til alle sprogrelaterede pakker på den første cd, forbedrerer det i høj
grad situationen for ikke-engelsktalende brugere, der udfører installeringer 
uden internetadgang.
</p>

<h3>Ursynkronisering ved hjælp af NTP</h3>

<p>
Som standard forsøger installeringsprogrammet nu at synkronisere systemuret ved
hjælp af Network Time Protocol (NTP), når en netværksforbindelse er blevet 
opsat.  Hardwareuret vil blive opdateret før systemet genstartes.
</p>

<p>
Dette sikrer en gyldig systemtid under installeringen, hvilket forhindrer 
underlig opførelse i forbindelse med kryptografiske signaturerer eller 
filsystemskontroller.
</p>

<h3>Understøttelse af <q>volatile</q> er tilføjet</h3>

<p>
Installeringsprogrammer understøtter nu tilføjelse af filarkivet 
<q>volatile.debian.org</q>, når der tilføjes yderligere APT-kilder.  På samme
måde som med security.debian.org, vil det blive opsat som standard når den 
<q>stabile</q> distribution installeres.
</p>

<p>
Desuden er det muligt at deaktivere security- og volatile-kilder, når 
installeringsprogrammet kører i eksperttilstand, og security.debian.org vil 
blive opsat som standard ved installering af <q>testing</q>.
</p>

<p>
Læs <a href="http://www.debian.org/volatile">debian-volatiles hjemmeside</a> for 
flere oplysninger om volatile-projektet.
</p>

<h3>Start af installeringsprogrammet fra Microsoft Windows</h3>

<p>
Med integreringen af <a href="http://packages.debian.org/win32-loader">pakken 
win32-loader</a> er det nu muligt at starte installeringsprogrammet direkte fra 
Microsoft Windows, uden at skulle ændre BIOS-indstillinger.  Ved indsættelse af 
en cd-rom, dvd-rom eller USB-nøgle, vil et autorun-program blive startet, som 
tilbyder en trin for trin-proces til start af Debian Installer.  Nogle få 
indstillinger af installeringsprogrammet (deriblandt sprog) vil være 
forudindstillet fra denne proces.
</p>

<h3>Eksperimentel understøttelse af Serial ATA RAID (dmraid)</h3>

<p>
Som <a href="http://lists.debian.org/debian-devel-announce/2007/07/msg00008.html">\
tidligere annonceret</a> indeholder Debian Installer nu eksperimentel 
understøttelse for installering af Debian på systemer med Serial ATA RAID, der 
understøttes i Linux gennem værktøjet dmraid.  Se den 
<a href="http://wiki.debian.org/DebianInstaller/SataRaid">uddybende wikiside</a> 
for flere oplysninger.
</p>

<h3>Andre nævneværdige ændringer</h3>

<ul>
<li>Installeringsprogrammet er opdateret til at anvende Linux 2.6.22</li>
<li>Forskellige ændringer har medført reduceret hukommelsesforbrug</li>
<li>Redningstilstanden understøtter nu LUKS-krypterede partitioner</li>
<li>Forskellig kodeoprydning, reorganisering og genskrivning har fundet sted</li>
<li>Endnu et sprog, amharisk, er tilføjet (kun ved grafiske installeringer)</li>
</ul>

<h2>Ikke længere understøttet</h2>

<ul>
<li>DECstation- (mipsel) og RiscPC-maskiner (arm) er ikke længere understøttet</li>
<li>Arkitekturen sparc32 er ikke længere understøttet, da kerneunderstøttelsen 
    af den <a href="http://lists.debian.org/debian-sparc/2007/07/msg00049.html">\
    er droppet</a>.</li>
</ul>

<h2>Kendte problemer i denne udgave</h2>

<ul>
<li>Understøttelse af mountmuligheden <q>relatime</q> er tilføjet, men virker pt. ikke.
    Se <a href="http://bugs.debian.org/460824">#460824</a>.</li>
<li>i386: kerneloops ved start af installeringsprogrammet på Thinkpad T41. 
    Se <a href="http://bugs.debian.org/470522">#470522</a>.</li>
<li>mips: installeringsprogrammet vil ikke starte på i hvert fald
    <a href="http://lists.debian.org/debian-mips/2008/02/msg00056.html">SGI O2</a>
    og <a href="http://lists.debian.org/debian-boot/2008/03/msg00190.html">qemu</a>.</li>
<li>arm: denne udgave <a href="http://lists.debian.org/debian-boot/2008/02/msg00920.html">\
    understøtter ikke Netwinder</a>.</li>
<li>s390: installeringsmetoden <q>tape</q> er uanvendelig på grund af kerneproblemer.
    Se <a href="http://bugs.debian.org/466906">#466906</a>.</li>
</ul>

<h2>Planer for den næste betaudgave</h2>

<p>
Den næste betaudgave vil primært fokusere på at få installeringsprogrammet til 
at virke med Linux 2.6.24.
</p>

<p>
Andre bidragydere har ikke desto mindre nævnt at de arbejder på 
<a href="http://lists.debian.org/debian-boot/2008/02/msg00274.html">\
understøttelse af ikke-fri firmware</a>,
<a href="http://lists.debian.org/debian-boot/2008/02/msg00285.html">\
forbedringer af partitioneringsprogrammet, locale-understøttelse og 
filspejlsvalg</a>
samt <a href="http://lists.debian.org/debian-boot/2008/03/msg00121.html">\
forbedringer af det grafiske installeringsprogram</a>.
</p>

<p>
Debian Installer-holdet søger stadig aktive bidragydere til ny funktionalitet,
fejlundersøgelser og -udryddelse, forbedringer af vejledningen og 
udviklerdokumentationen.  Ønsker du at lenny skal udgives til tiden, så 
<a href="http://wiki.debian.org/DebianInstaller/Contrib">hjælp til</a>!
</p>

<p>
Installerings-cd'er, andre medier og alt andet du vil få brug for, er
tilgængelige fra vores <a href="$(DEVEL)/debian-installer">websted</a>.
</p>
