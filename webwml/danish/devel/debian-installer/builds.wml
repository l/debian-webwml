#use wml::debian::template title="Debian-Installers cd-opbygninger"
#use wml::debian::translation-check translation="1.2"

<p>Der er forskellige opbygninger af cd-aftrykkene med Debian-Installer, som 
tjener forskellige formål.</p>

<p>Den vigtigste opbygning er den aktuelle, officielle udgave, pt. beta 4 af
installeringsprogrammet.  Disse aftryk er statiske og ændrer sig ikke, og der
er størst sandsynlighed for at de vil fungere for de fleste brugere.  Selvom
det stadig er nyttigt at disse aftryk bliver testet, så kender udviklerne de
fleste problemer i løbet af et par uger efter en udgivelse.  Se 
<a href="errata">fejlsiden</a> for en oversigt over de værste af de kendte
problemer.</p>

<p>De næstmest anvendte opbygninger, er de daglige opbygninger.  Disse er vores
nyeste aftryk og dermed dem der er størst risiko for ikke fungerer, men også 
dem der er størst chance for vil have ny og spændende funktionalitet.
<a href="report-template">Installeringsrapporter</a> om disse aftryk er meget
værdifulde for os.  Nye cd-aftryk fremstilles dagligt, indeholdende de seneste
pakker fra "sarge".  Da disse aftryk anvender den version af 
installeringsprogrammet, som ligger i den ustabile distribution, er de også
kendt som "sid_d-i"-aftrykkene, selvom de stadig installerer "sarge".</p>

<p>Vores trejde sæt af opbygninger er kun nyttige tæt på en Debian-udgivelse.
Det er cd-aftryk indeholdende den version af installeringsprogrammet, som 
ligger i "sarge" og de seneste pakker fra samme.  De kaldes "sarge_d-i"-aftryk
og er beregnet til afsluttende test lige før en udgivelse.  På 
udgivelsestidspunktet udvælges et af disse aftryk som det officielle 
udgivelsesaftryk.  Mellem udgivelser er disse aftryk ikke særlig interessante,
eller nyttige.   Tæt på en udgivelse vil linkene til de daglige cd-aftryk 
blive ændret til at pege på disse aftryk, så de kan blive testet; så lad bare
være med at hente noget direkte fra sarge_d-i-mappen.</p>
