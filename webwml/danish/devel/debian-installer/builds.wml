#use wml::debian::template title="Debian-Installer-opbygninger"
#use wml::debian::translation-check translation="1.18"

<h2>Cd-opbygninger</h2>

<p>Der er forskellige opbygninger af cd-aftrykkene med Debian-Installer, som 
tjener forskellige formål.</p>

<p>Den vigtigste opbygning er <a href="index">den aktuelle, officielle 
udgave</a> som pt. er i Debian 5.0.  Disse aftryk er statiske og 
ændrer sig ikke, og der er størst sandsynlighed for at de vil fungere for de 
fleste brugere.  Selvom det stadig er nyttigt at disse aftryk bliver testet, så
kender udviklerne de fleste problemer i løbet af et par uger efter en 
udgivelse.  Se <a href="errata">fejlsiden</a> for en oversigt over de værste af 
de kendte problemer.</p>

<p>De næstmest anvendte opbygninger, er de daglige opbygninger.  Disse er nyere 
aftryk som skal testes i håbet om en dag at blive en officiel udgave.  De er 
blot links til en af de to former for aftryk beskrevet nedenfor, hvilken der 
linkes til afhænger af hvor vi er i udgivelsescyklussen.  
<a href="$(HOME)/releases/stable/i386/ch05s04.html#submit-bug">Installeringsrapporter</a> om disse aftryk er meget 
værdifulde for os.</p>

<p><a href="http://cdimage.debian.org/cdimage/daily-builds/sid_d-i/">\
sid_d-i-aftrykkene</a> er nye cd-aftryk som fremstilles dagligt.  Disse 
aftryk anvender den version af installeringsprogrammet, som ligger i den 
ustabile distribution, selvom de stadig installerer distributionen testing.  
Typisk vil linket til den daglige cd-opbygning pege på disse aftryk.</p>

<p><a href="http://cdimage.debian.org/cdimage/daily-builds/squeeze_d-i/">\
squeeze_d-i-aftrykkene</a> fremstilles også dagligt.  De anvender 
installeringsprogrammets version fra testing, og installerer testing.
På udgivelsestidspunktet udvælges et af disse aftryk som det officielle 
udgivelsesaftryk.  Tæt på en udgivelse vil linkene til de daglige cd-aftryk 
blive ændret til at pege på disse aftryk, så de kan blive testet.</p>

<p><a href="http://cdimage.debian.org/cdimage/weekly-builds/i386/iso-cd/">Den 
ugentlige komplette cd</a>- og 
<a href="http://cdimage.debian.org/cdimage/weekly-builds/i386/iso-dvd/">\
dvd</a>-opbygning tager flere dage at opbygge, hvorfor de kun gendannes en gang 
om ugen.  Versionen af installeringsprogrammet på disse medier er forskellig, 
men det er generelt den version vi ønsker skal testes på det aktuelle 
tidspunkt.</p>

<h2>initrd-opbygninger</h2>

<p>Alle andre Debian-Installer-aftryk, inklusive netboot, disketter mv., kendes
under det fælles navn "initrd-aftryk" ("initrd images").  Igen er der flere
forskellige opbygninger i anvendelse.</p>

<p>Som med cd-aftrykkene, er den vigtigste initrd-opbygning 
<a href="index">den aktuelle officielle udgave</a>.</p>

<p>De øvrige mest anvendte initrd-opbygninger er de daglige opbygninger.  Disse 
aftryk opbygges cirka en gang om dagen af nogle af Debian-Installer-udviklerne, 
typisk på deres egne personlige maskiner.  De indeholder altid den seneste 
version af installeringsprogrammet, fra den ustabile distribution.</p>

<p>Ind i mellem laves der en officiel initrd-opbygning med Debian-Installer,
som en del af en udgivelse, af pakken <tt>debian-installer</tt>.  Disse aftryk
opbygges på Debians autobuilder-netværk som enhver anden pakke, og befinder sig
i undermappen <tt>dists/unstable/main/binary-&lt;arch&gt;/current</tt>.</p>

<p>Når Debian-Installer udgives, kopieres en af disse officielle opbygninger 
til undermappen <tt>dists/testing/main/binary-&lt;arch&gt;/current</tt>.</p>

<h2>Statusside for opbygninger</h2>

<p>Status på alle de periodisk opbyggede aftryk registreres på 
<a href="http://d-i.debian.org/daily-images/build-logs.html">statussiden for
opbygninger</a>.  Siden fortæller ikke om aftrykkene fungerer, men kun hvorvidt
de blev opbygget med succes.</p>
