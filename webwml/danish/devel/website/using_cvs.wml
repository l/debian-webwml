#use wml::debian::template title="Brug af CVS"
#use wml::debian::translation-check translation="1.27"

<p>CVS er et program, som hjælper med at holde styr på mange mennesker, der på 
samme tid arbejder på det samme materiale. Alle brugere opretter en lokal kopi 
af hovedarkivet.  De lokale kopier kan være på den samme maskine eller på den 
anden side af kloden.  Brugerne kan på den måde redigere som de ønsker i den 
lokale kopi, og når redigeringen er færdig, commit'e (indsende) ændringerne til 
hovedarkivet.</p>

<p>Hvad angår læseadgang, er det muligt at anvende 
<a href="http://anonscm.debian.org/viewvc/webwml/webwml/">webgrænsefladen</a>.  Der
er også mange grafiske CVS-klienter, så som KDE's 
<a href="http://packages.debian.org/cervisia">cervisia</a>.  Dette dokument
beskriver arbejdsgangen med kommandolinjeprogrammet <code>cvs</code>, andre 
klienter har tilsvarende funktionalitet.</p>

<p>CVS tillader ikke at man commit'er en fil, hvis kopien i hovedarkivet er 
blevet ændret siden den seneste opdatering.  Det er normalt ikke et problem, da
man stadig kan opdatere sin lokale kopi.  Hvis ændringerne er i andre dele end
den man arbejdede på, indflettes de uden videre.  Hvis ændringerne påvirker det 
samme område, som man arbejdede på, får man en advarsel om at der er opstået en 
konflikt og at man er nødt til at ændre i filen for at rette problemet, før den 
kan commit'es.</p>

<p>I det efterfølgende anvendes anonym adgang som eksempel.  Hvis man har adgang
til en konto, som giver skriverettigheder til arkivet, skal man i stedet anvende 
denne konto.  Hvis man planlægger at foretage ændringer, skal man først have en 
konto, da anonyme brugere ikke kan commit'e ændringer.  Se afsnittet om
<a href="#write-access">skriveadgang</a> for flere oplysninger.</p>

<p>For at kunne bruge CVS, skal man først <code>logge på</code> CVS-serveren</p>

<pre>
   cvs -d :pserver:anonymous@anonscm.debian.org:/cvs/webwml login
</pre>

<p>(bare tryk på enter når der bliver bedt om adgangskode)</p>

<p>For at hente (<q>check out</q>) en kopi af wml-filerne til din lokale maskine
skal du bruge</p>

<pre>
   cvs -d :pserver:anonymous@anonscm.debian.org:/cvs/webwml checkout webwml
</pre>

<p>Du kan hente en delmænge af siderne på følgende måde:</p>

<pre>
   cvs -d :pserver:anonymous@anonscm.debian.org:/cvs/webwml checkout -l \\
          webwml webwml/&lt;<var>sprog</var>&gt;
   cvs -d :pserver:anonymous@anonscm.debian.org:/cvs/webwml checkout \\
          webwml/Perl webwml/english/template webwml/&lt;<var>sprog</var>&gt;/Pics
   cvs -d :pserver:anonymous@anonscm.debian.org:/cvs/webwml checkout \\
          webwml/&lt;<var>sprog</var>&gt;/&lt;<var>sti til ønskede filer</var>&gt;
</pre>

<p>Gentag det for alle undermapper eller filer, der er brug for.  Den anden 
linje medtager alle filer, man har brug for, hvis man ønsker at generere 
HTML-filer ud fra WML-filerne.  Delvise hentninger som disse understøttes dog 
egentlig ikke, så vejledningen ovenfor virker måske ikke altid.</p>

<p>Hvis du har en Alioth-konto, med en tilknyttet 
<a href="https://alioth.debian.org/account/editsshkeys.php">offentlig 
SSH-nøgle</a>, kan du i stedet gøre følgende:</p>

<pre>
   cvs -d :ext:brugernavn@cvs.debian.org:/cvs/webwml checkout webwml/english/doc
</pre>

<p>Fra nu af behøver man ikke <code>'-d :ext:...'</code>-delen.  Hver gang 
der er gået nogle dage skal man udføre</p>

<pre>
   cvs update -d
</pre>

<p>for at hente alle filer fra arkivet, som er blevet ændret.  Parameteret 
<code>-d</code> til <q>update</q>-funktionen, tilføjer automatisk nye mapper.
Det henter også alle mapper, som blev sprunget over, hvis man udførte en 
delvis henting &ndash; i det tilfælde kan man eventuelt bruge skriptet
<code>cvsup.py</code>.</p>

<p>Det kan være en god idé at oprette en <code>~/.cvsrc</code>-fil, så man ikke 
behøver at skrive alle parametrene hver gang.  Filen kan for eksempel 
indeholde:</p>

<pre>
cvs -z9
update -d -P
diff -u
</pre>

<p>Følgende er til folk, som har skriverettigheder til arkivet.  Når man er 
færdig med en side, kan man commit'e ændringerne til arkivet med</p>

<pre>
   cvs commit &lt;file&gt;.wml
</pre>

<p>eller</p>

<pre>
   cvs commit &lt;dir&gt;    (for at commit'e alle ændringer i &lt;dir&gt;)
</pre>

<p>eller</p>

<pre>
   cvs commit   (commit'e alle ændringer fra aktuelt mappe og underliggende)
</pre>

<p>Hvis man er den første, som oversætter en side, skal man også udføre</p>

<pre>
   cvs add &lt;fil&gt;.wml
</pre>

<p>før siden kan commit'es.  Bemærk at <code>cvs add</code> ikke er rekursiv,
hvorfor man er nødt til at tilføje mappen, før man kan tilføje dens indhold.</p>

<p>Brug <code>info cvs</code> for flere oplysninger om CVS.</p>

<p>Hvis man medtager <code>Closes: #</code><var>nnnnnn</var> i sin 
commitlogregistrering, så vil fejl nummer <code>#</code><var>nnnnnn</var> blive 
lukket automatisk, når man udfører commit'en.  Det nøjagtige format er det 
samme, som <a href="$(DOC)/debian-policy/footnotes.html#f17">i Debians 
policy</a>.</p>

<p>Vær venlig ikke at benytte HTTPS-links til Debians, DebConfs eller SPI's 
websteder.  I øjeblikket er alle deres SSL-certifikater signeret af SPI 
Certificate Authority, som maskiner, der kører Debian, stoler på, men det gælder
generelt ikke browsere på andre platforme.  Anvender man HTTPS-links til 
Debian-websteder, betyder det at besøgende kan opleve forvirrende SSL-fejl i 
deres browsere og beklager sig til Debian derom.  CVS-arkivet afviser commits, 
der indeholder HTTPS-links til nogle dele af Debians websteder, som vi er 
vidende om ikke behøver SSL.</p>


<h3><a name="write-access">Skriveadgang til CVS</a></h3>

<p>Hvis du allerede ved <a href="$(DEVEL)/website/desc#help">hvordan man kan 
hjælpe til</a>, og har leveret tilstrækkeligt med patches til at blive 
accepteret af webholdet eller et lokaltilpasningshold, kan du få skriveadgang 
til webstedet: 
<a href="https://alioth.debian.org/project/request.php?group_id=1135">bed om at 
blive optaget i <code>webwml</code>-projektet på Alioth</a> (du skal 
<a href="https://alioth.debian.org/account/register.php">oprette 
Alioth-konto</a>, hvis du ikke allerede har en).  Skriv noget nyttigt i din 
anmodning, så som hvilket sprog eller hvilken del af webstedet, du planlægger at
arbejde på, samt hvem der kan sige god for dig.</p>
