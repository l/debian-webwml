#use wml::debian::template title="Hvordan www.debian.org er organiseret"
#use wml::debian::translation-check translation="1.16"

<p>Debians <em>"webtræ"</em>, en samling kataloger og filer som udgør vores
websted, befinder sig i kataloget <tt>/org/www.debian.org/www</tt> på
www-master.debian.org. Størstedelen af siderne er normale, statiske HTML-filer
(dvs. ikke fremstillet dynamisk ved hjælp af for eksempel et CGI- eller 
PHP-script), fordi webstedet spejles.</p>

<p>Webstedet genereres på en af tre måder:</p>
<ul>
  <li>størstedelen genereres ved hjælp af WML, fra CVS-træet 'webwml'</li>
  <li>dokumentationen genereres ved hjælp af DebianDoc-SGML, fra CVS-træet 'debian-doc'</li>
  <li>dele af webstedet genereres ved hjælp af scripts som anvender andre kilder, 
      for eksempel siderne til tegnelse eller ophævelse af abonnemenet på postlister</li>
</ul>

<p>En automatisk opdatering (fra CVS-arkivet og andre kilder til webtræet) 
kører fire gange i døgnet.</p>

<p>Hvis du har lyst til at bidrage til webstedet, skal du <strong>ikke</strong> 
bare tilføje eller redigere filer i kataloget <code>www/</code>. Kontakt først
<a href="mailto:webmaster@debian.org">webmasterne</a>.</p>

<p>Alle filer og kataloger ejes af gruppen debwww og er skrivbare af den 
gruppe, så webteamet kan redigere filerne i web-kataloget. 'Mode 2775' på 
kataloger betyder at enhver fil oprettet i det katalog vil arve gruppen - i 
dette tilfælde debwww.  Alle i gruppen debwww forventes at sætte 
'<code>umask 002</code>' så filerne oprettes med skriverettigheder.</p>

<h3>Ens udseende</h3>

<p>Vi giver siderne det samme udseende ved at lade
<a href="http://packages.debian.org/unstable/web/wml.html">WML</a> tage sig af
det detajlerede arbejde med at tilføje sidehoveder og -fødder til siderne.
Selvom en .wml-side kan ligne HTML ved første øjekast, er HTML kun en form for
ekstra oplysninger som kan anvendes i en .wml-fil. Efter WML er færdig med at
køre sine filtre på en fil, er det færdige resultat ægte HTML. For at give dig
et indtryk af styrken ved WML, kan man for eksempel bruge Perl-kode i en side 
hvilket betyder at man kan lave hvad som helst, eller næsten hvad som helst.</p>

<p>Bemærk dog, at WML kontrollerer (og nogle gange automagisk korrigerer) den
mest grundlæggende korrekthed af din HTML-kode. Du bør installere 
<a href="http://packages.debian.org/unstable/web/weblint.html">weblint</a>
og/eller
<a href="http://packages.debian.org/unstable/web/tidy.html">tidy</a> til at 
validere din HTML-kode.</p>

<p>For tiden følger vore websider standarden
<a href="http://www.w3.org/TR/html4/">HTML 4.01 Transitional</a>. Vi har dog i 
sinde at gå over til <a href="http://www.w3.org/TR/xhtml1/">XHTML</a>, så alle
webredaktører opfordres på det kraftigste til at skrive HTML-mærker (tags) med 
små bogstaver, anvende slutmærker hvor det er passende, osv., for at gøre 
overgangen så let som muligt.</p>

<p>Alle der arbejder på mange sider bør installere WML så de kan sikre sig at 
resultatet er som de ønsker. Hvis du kører Debian kan du nemt installere pakken
<code>wml</code>. Læs siderne om <a href="using_wml">brug af WML</a> for flere
oplysninger.</p>

<h3>Kildekode</h3>

<p>Kildekoden til websiderne gemmes i CVS. CVS er et versionsstyringssystem som
giver os mulighed for at føre en log over hvad, hvem, hvornår og hvorfor en 
ændring blev foretaget, osv. Det er en sikker måde at kontrollere den løbende
redigering af kildekode-filer med mange forfattere, noget der er vigtigt for os
fordi Debians webteam er temmeligt stort.</p>

<p>Hvis du ikke er vant til dette program, skal du læse siderne om 
<a href="using_cvs">brug af CVS</a>.</p>

<p>Det allerøverste webwml-katalog i CVS-arkivet indeholder kataloger navngivet
efter de sprog webstedet oversættes til, to makefiler og flere scripts. 
Oversættelseskatalogernes navne skal være på engelsk og skrives med små 
bogstaver (for eksempel "german", ikke "Deutsch").

<p>Den vigtigste af de to makefiler er Makefile.common, der som navnet antyder
indeholder fælles regler som anvendes ved at inkludere filen i de andre
makefiler.</p>

<p>Alle sprog-katalogerne indeholder makefiler, WML-kildekodefiler og 
underkataloger. Filer og kataloger har ikke forskellige navne, dette er for at 
sikre at sprogs links er korrekte. Katalogerne kan også indeholde .wmlrc-filer, 
der indeholder oplysninger som WML anvender.</p>

<p>Kataloget webwml/english/template indeholder specielle WML-filer som vi 
kalder skabeloner (templates), fordi der refereres til dem fra andre filer ved 
hjælp af kommandoen <code>#use</code>.

<p>For at ændringer til skabelonerne spreder sig til filerne som anvender dem,
har filerne makefile-betingelser. Da størstedelen af filerne anvender
"template"-skabelonen, ved øverst at indeholde linien
"<code>#use wml::debian::template</code>", er den standardiserede afhængighed
(den som alle filer anvender) den selvsamme skabelon. Der er selvfølgelig 
undtagelser til denne regel.</p>

<h3>Scripts</h3>

<p>Scriptene er for de flestes vedkommende skrevet i shell eller Perl.  Nogle
af dem er fritstående, andre er integreret i WML-kildekodefiler.</p>

<p>Kildekoden til de primære www-master-genopbygningsscripts er i 
<a href="http://cvs.debian.org/cron/?cvsroot=webwml">cron-modulet i 
CVS</a>.</p>

<p>Kildekoden til packages.debian.org-genopbygningsscriptene er i
<a href="http://cvs.debian.org/packages/?cvsroot=webwml">packages-modulet i
CVS</a>.</p>

<h3>Hvordan du kan hjælpe til</h3>

<p>Alle som er interesserede i at hjælpe os med at gøre Debians websted så godt
som muligt, er velkomne. Hvis du har værdifulde oplysninger relateret til 
Debian som du mener mangler på vores sider, så 
<a href="mailto:debian-www@lists.debian.org">del dem med os</a> og vi vil sørge
for at få dem tilføjet. Husk at skrive på engelsk.</p>

<p>Vi har altid brug for hjælp til at designe siderne (med hensyn til grafik og
layout), og også sørge for at vores HTML-kode er korrekt. Vi kører jævnligt 
følgende kontroller mod hele vores websted:</p>

<ul>
  <li><a href="http://www-master.debian.org/~treacy/urlcheck/">URL-kontrol</a>
  <li><a href="http://www-master.debian.org/~barbier/validate/">wdg-html-validator</a>
  <li><a href="http://www-master.debian.org/~barbier/tidy/">tidy</a>
</ul>

<p>Hjælp til at læse ovennævnte logfiler og rette problemerne, er altid 
velkommen.</p>

<p>Webstedets aktuelle opbygnings-logfiler findes på 
<url "http://www-master.debian.org/build-logs/">.</p>

<p>Hvis du forstår engelsk flydende, må du meget gerne læse korrektur på vores
engelsksprogede sider og rapportere alle fejl til 
<a href="mailto:debian-www@lists.debian.org">os</a>.</p>

<p>Hvis du taler et andet sprog, har du måske lyst til at hjælpe os med at 
oversætte sider til dit sprog. Hvis en oversættelse allerede findes, men 
indeholder fejl, så kig på listen over 
<a href="translation_coordinators">oversættelseskoordinatorer</a> og kontakt
dit sprogs koordinator for at få rettet fejlene. Hvis du selv har lyst til at 
oversætte sider, så kig på siden om 
<a href="translating">emnet</a> for flere oplysninger.</p>

<h3>Hvordan man <strong>ikke</strong> hjælper</h3>

<p><em>[Sp] Jeg ønsker at føje en <var>smart webting</var> til www.debian.org,
må jeg det?</em></p>

<p>[Sv] Nej. Vi ønsker at www.debian.org er så tilgængelig som muligt, 
derfor</p>
<ul>
    <li>ingen browser-specifikke "udvidelser".</li>
    <li>ingen afhængighed af billeder alene. Billeder kan benyttes til at 
	uddybe, men oplysningerne på www.debian.org skal fortsat være 
	tilgængelige ved hjælp af en browser som Lynx, der kun kan vise 
	tekst.</li>
</ul>

<p><em>[Sp] Jeg har en denne her gode idé. Vil I slå FOO til i www.debian.org's
HTTPD?</em></p>

<p>[Sv] Nej. Vi ønsker at det skal være let for administratorer at spejle
www.debian.org, derfor ingen specielle HTTPD-funktioner, tak. Nej, heller ikke
SSI. En undtagelse har været nødvendig med hensyn til indholdsforhandling 
(content negotiation) fordi det er den eneste robuste måde at kunne håndtere
mange sprog på.</p>
