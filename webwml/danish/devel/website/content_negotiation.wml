#use wml::debian::template title="Indholdsforhandling"
#use wml::debian::translation-check translation="1.2"

<H3>Hvordan ved serveren hvilke filer den skal levere?</H3>
<P>Som du måske har bemærket slutter interne links ikke på .html. Dette skyldes 
at serveren anvender indholdsforhandling ("content negotiation") til at afgøre
hvilken udgave af dokumentet, den skal levere. Når der er mere end en
valgmulighed, vil serveren lave en liste over alle filer den kan levere, f.eks.
hvis der er blevet bedt om 'about', kan listen over mulige filer indeholde
about.en.html og about.da.html. Som standard leverer Debian-servere engelske
dokumenter, men det kan ændres i opsætningen.

<P>Hvis den rette variabel er opsat i en klient, for eksempel til at bede om
danske dokumenter, så ville about.da.html fra eksemplet ovenfor blive leveret.
Det smarte ved dette er, at hvis det ønskede sprog ikke er tilgængeligt, vil et
andet sprog blive leveret i stedet for (som forhåbentlig er bedre end 
ingenting). Hvad der afgører, hvilket dokument som leveres, er lidt 
forvirrende, så i stedet for at beskrive det her, kan du få det definitive 
svar på <a href="http://httpd.apache.org/docs/content-negotiation.html">http://httpd.apache.org/docs/content-negotiation.html</a>,
hvis det har interesse.

<P>Da mange brugere ikke ved at der er noget som hedder indholdsforhandling,
er der i bunden af hver side links som peger direkte på udgaven af siden i alle 
tilgængelige sprog. Dette klares ved hjælp af et Perl-script som wml kalder når 
siden genereres.
