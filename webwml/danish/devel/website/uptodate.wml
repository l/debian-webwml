#use wml::debian::template title="Om at holde oversættelserne af webstedet ajour"
#use wml::debian::translation-check translation="1.18"

<p>Da websider ikke er statiske, er det en god idé at holde styr på hvilken 
version af det originale dokument en bestemt oversættelse refererer til, og at
anvende denne oplysning til at kontrollere hvilke sider der er ændret siden
den seneste oversættelse. Oplysningen skal placeres i toppen af dokumentet (men 
under alle andre "use"-linier) på denne måde:</p>

<pre>
\#use wml::debian::translation-check translation="X.x"
</pre>

<p>hvor <var>X.x</var> er CVS-versionsnummeret på det originale dokuemnt 
(engelsk). Du kan finde dette nummer ved at kigge i CVS/Entries som er på 
formen: <code>/filnavn/X.x/dato/</code>. Du kan også finde versionsnummeret 
ved at køre <kbd>cvs status filnavn</kbd> i den engelske-kildemappe. Hvis du 
bruger skriptet <kbd>copypage.pl</kbd> i mappen webwml, vil linien 
automatisk blive tilføjet.</p>

<p>Det er også nyttigt fordi nogle oversættelser måske i længere tid ikke 
bliver ført ajour, selvom originalen (på engelsk) bliver det. På grund af 
indholdsforhandling vil folk som læser en oversættelse måske ikke være 
opmærksomme på dette, og kan risikere at gå glip af vigtige oplysninger 
tilføjet i nyere udgaver af originalen. Skabelonen til 
<code>translation-check</code> indeholder kode til at kontrollere om din 
oversættelse er forældet, og vil tilføje en passende advarsel derom til 
brugeren.</p>

<p>Desuden er der disse parametre, som kan anvendes i linien
<code>#use</code>:</p>

<dl>
 <dt><code>original="<var>sprog</var>"</code></dt>
 <dd>hvor <var>sprog</var> er det engelske navn på det sprog som du oversætter
 fra, hvis det ikke er fra engelsk.
 Navnet skal svare til mappen på øverste niveau i CVS, og til navnet i 
 skabelonen <code>languages.wml</code>.</dd>

 <dt><code>mindelta="<var>nummer</var>"</code></dt>
 <dd>definerer den maksimale forskel mellem CVS-revisioner før en oversættelse
 betragtes som gammel.
 Standardindstillingen er <var>1</var>.
 For mindre vigtige siders vedkommende kan mindelta sættes til <var>2</var>, 
 som betyder at siden først betragtes som gammel hvis der er foretaget to
 ændringer i orignalen.</dd>

 <dt><code>maxdelta="<var>nummer</var>"</code></dt>
 <dd>definerer den maksimale forskel mellem CVS-revisioner, før en oversættelse
 betragtes som forældet.
 Standardindstillingen er <var>5</var>.
 For meget vigtige sider sættes maxdelta til en mindre værdi.
 Værdien <var>1</var> betyder at enhver ændring gør oversættelsen 
 forældet.</dd>
</dl>

<p>Ved hjælp heraf har vi desuden <a href="stats/">oversættelsesstatistikker</a>,
en rapport over alle forældede oversættelser sammen med nyttige links til 
forskellene mellem filerne, samt en liste over sider, der slet ikke er oversat.
Dette er beregnet til at hjælpe oversætterne med at tiltrække nye hjælpere.</p>

<p>For at undgå at præsentere forældede oplysninger til vores brugere, bliver
oversættelser der ikke er blevet opdateret i seks måneder efter den originale
side blev ændret, automatisk slettet.  
Se <a href="https://www.debian.org/devel/website/stats/">listen over forældede
oversættelser</a> for at finde ud af, hvilke sider der risikerer at blive
slettet.</p>

<p>Desuden er der skriptet <kbd>check_trans.pl</kbd> tilgængeligt i mappen 
webwml/, som viser en rapport over sider der skal opdateres:</p>

<pre>
check_trans.pl <var>sprog</var>
</pre>

<p>hvor <var>sprog</var> er mappenavnet på din oversættelse, for eksempel 
"danish" for den danske oversættelse.</p>

<p>Sider der ikke er oversat vil blive vist som
"<code>Missing <var>filnavn</var></code>", og sider som ikke er ført ajour i
forhold til originalen vises som
"<code>NeedToUpdate <var>filnavn</var> to version <var>x.y</var></code>".</p>

<p>Ønsker du at se præcist hvad der er ændret, kan du se forskellene ved at 
tilføje kommandolinieparameteret <kbd>-d</kbd> til ovennævnte kommando.
Bemærk at det kan tage nogen tid, da det kan medføre at CVS-serveren tilgås
flere gange.</p>

<p>Ønsker du at ignorere advarsler om manglende sider (for eksempel gamle
nyhedssider), kan du oprette en vil ved navn <code>.transignore</code> i 
mappen som du ønsker at undertrykke advarslerne i, med angivelse af hver 
enkelt fil du ikke har i sinde at oversætte, med ét navn pr. linie.</p>

<p>Et tilsvarende skript til at holde styr på oversættelse af postlisternes
beskrivelser er også tilgængeligt.  Læs kommentarerne i skriptet 
<code>check_desc_trans.pl</code> for vejledning i brugen.</p>