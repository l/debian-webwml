#use wml::debian::template title="Krav til en stand"
#use wml::debian::translation-check translation="1.5"

<p>Tidligere har der været mange problemer med organisering af stande. Formålet
med dette dokmument er at kaste lys på dette emne.</p>

<p>For det første har Debian-projektet ikke penge til udstillinger og messer,
specielt ikke på genanvendelige ting (såsom standplads, tæpper, borde mv.).
Derfor er det nødvendigt at organisatorerne sponserer hele standen, og ikke kun
standpladsen, for at kunne have en rigtig og velbemandet stand.</p>

<p>For det andet er alt hvad der vises frem på en Debian-stand under en 
udstilling eller messe udlånt af enkeltpersoner eller virksomheder som yder os 
en form for støtte.  Alt udstyr vedligeholdes af Debian-folk som er 
interesserede i at drive den pågældende stand.  Alle udgifter, uanset om det er 
overnatning eller transport, betales normalt af disse enkeltpersoner ud af 
deres egen lomme.  Alle andre udgifter der får standen til at se spændende ud 
(dvs. bannere, plakter, t-shirts osv.) betales også af enkeltpersoner.</p>

<p>Dette betyder at hvis kun standplads stilles til rådighed, vil standen se 
fattig ud, da ingen elektricitet betyder at computerene ikke kan vise noget 
(elektricitet er påkrævet for at maskinerne og skærmene kan fungere), eller 
også kan man kun anvende bærbare computere, men deres batterier holder ikke
spændingen i mere end fire timer.  Desuden betyder det også at dem der passer
standen er nødt til at sidde på det bare gulv hvis der ikke stilles borde, 
stole og et tæppe til rådighed.</p>

<p>For at sige det kort: sådan en stand ville se meget fattig ud.  Det er højst 
tvivlsomt om dette vil demonstrere udstillingens høje standard, et fattigt 
projekt eller vise at organisatorerne ingen penge har, eller ikke ønsker at 
bruge penge på fri software-projekter.</p>

<p>Det er trods alt sådanne fri software-projekter der udvikler de produkter,
som organisatorerne bliver betalt for.  Uden alle disse projekter som giver 
vidunerligt fri software vil der ikke være konferencer dækkende de selvsamme
programmer.  Der vil heller ikke være ret mange virksomheder som baserer deres
forretning på denne form for programmer.  Når dette tages i betragtning, hvori
er problemet for konferencens organisatorer i at stille en fuldt udrustet 
stand til rådighed for disse projekter?  Hvor meget betyder en udgift på 500
dollars til en stand for en virksomhed som opkræver en adgangsafgift som er 
større end dette beløb?</p>
