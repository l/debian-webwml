#use wml::debian::template title="Tjekliste for standpassere"
#use wml::debian::translation-check translation="1.12"

<p>Formålet med denne liste er at hjælpe folk der organiserer en stand på en
messe for Debian-projektet.  Send kommentarer til 
<a href="mailto:events@debian.org">events@debian.org</a>.</p>

<h3>Organisering af en stand</h3>

<p>Listen er prioriteret, men nogle ting kan selvfølgelige gøres parallelt,
mens andre kan gøres i en anden rækkefølge.</p>

<ol>

<li>Er der andre som også har lyst til at passe en stand for Debian?
    Det giver kun mening hvis der er to eller flere.  Hvis ingen andre kan 
    eller vil hjælpe, så genovervéj om du virkelig vil være standpasser.</li>

<li>Nu hvor du har nogen til at hjælpe dig med at passe standen, vil nogle af 
    dem medbringe en maskine?  Hvis ikke, så genovervéj om I virkelig vil være
    standpassere, da en stand uden maskiner vil være ganske tom.</li>

<li>Nu hvor der både er folk og maskiner, er det på tide at kontakte 
    administrationen og bede dem om en gratis stand til projektet.</li>

<li>Forvis dig om at der vil være møbler på standen.</li>

<li>Forvis dig om at der vil være adgang til elektricitet.</li>

<li>Undersøg om der er vægge som du kan sætte plakater op på.</li>

<li>Hvis det er gratis eller billigt tilgængeligt, overvéj om IP-tilslutning
    vil være nyttig.</li>

<li>Hvis man kan anvende plakater, find ud af om du har råd til at få trykt
    nogle store plakater, eller få nogen tilsendt (se siden om 
    <a href="material">materiale til stande</a>).</li>

<li>Find ud af om du har råd til formulering, opsætning og trykning af 
    løbesedler så besøgende kan få noget med sig (se siden om 
    <a href="material">materiale til stande</a>).</li>

<li>Hvis det er en stor messe, undersøg om nogen vil fremstille Debian-cd'er 
    til besøgende.  Prøv at finde sponsorer som vil betale for produktionen så
    de besøgende kan få cd'erne gratis. Forvis dig om at de cd'er der uddeles
    rent faktisk er i <a href="$(HOME)/CD/vendors/legal">overensstemmelse</a>
    med licensen til de distribuerede programmer.</li>

<li>Hvis nogen på standen kan holde et generelt foredrag om Debian, eller et
    bestemt aspekt ved projektet, så bed vedkommende om at blive skrevet op hos
    administrationen, hvis de er interesserede i foredraget.  Under alle 
    omstændigheder kan du altid planlægge foredrage på standen, sørg for at 
    offentliggøre programmet på forhånd (på den første dage) så folk bliver
    opmærksomme på det.</li>

<li>Selvom der ikke organiseres et formelt foredrag, kan du altid bede 
    administrationen om plads til at organisere et "Birds of a Feather"-møde 
    (BOF).  Et BOF er et uformelt møde mellem udviklere og brugere, uden noget
    fast program da hvem som helst kan stille spørgsmål om emner som 
    vedkommende er interesseret i.  De er ganske oplysende fordi udviklere har
    mulighed for at finde ud af hvad folk mener, og folk får svar på deres
    spørgsmål.</li>

<li>Kontakt events@debian.org så vi kan tilføje begivenheden til vore 
    sider.</li>

<li>Forhandl med administrationen hvor mange borde og stole der er brug for på
    standen.</li>

<li>Forvis dig om at der er tilstrækkeligt med stikdåser på standen, så 
    maskinerne rent faktisk kan tændes.</li>

<li>Forvis dig om at der er tilstrækkeligt med netværkskabler og hubs/switches
    på standen, så maskinerne kan forbindes - og om muligt forbindes til 
    netværket.</li>

<li>Tomme borde er ikke spændende, overvéj at bruge hvide duge så standen 
    kommer til at se mere professionel ud.</li>

<li>Ved nogle begivenheder organiseres der sociale sammenkomster for talere og 
    udstillere.  Undersøg om der vil være en sådan og hvordan du kan deltage,
    hvis du har lyst.  Som en tommelfingerregel: En social sammenkomst er 
    normalt ganske hyggelig da du møder folk fra andre projekter og 
    virksomheder og kan slappe af uden for den stressende messe.</li>

<li>Sørg for at medbringe tilstrækkeligt med fingeraftryk af din GnuPG-nøgle
    så andre kan <a href="keysigning">signere</a> den.  Glem heller ikke et 
    pas eller kørekort som bevis på din identitet.</li>

<li>Hvis du kan få penge til at gøre flere ting på standen, så læs om nogle
    gode idéer om <a href="material">merchandising på stande</a>).</li>

<li>Når folk og maskiner er tilgængelig, så sørg for at alle folk på standen 
    kan anvende maskinerne.  Dette kræver en demo-konto med en adgangskode som 
    er kendt af folkene på standen.  Denne konto skal give lov til at køre 
    <code>sudo apt-get</code> hvis maskinerne er forbundet til netværket og har
    adgang til et Debian-filspejl.</li>

<li>Det ville være rart hvis en af dem som passer standen kan skrive en kort
    rapport efter begivenheden, så vores <a href="./">begivenhedssider</a> 
    kan indkludere en rapport om hvordan det gik og 
    <a href="$(HOME)/News/weekly/">Debian Weekly News</a> også bagefter kan
    rapportere fra begivenheden.</li>

</ol>

<p>E-mails vedrørende organisering af standen og foredrag bør sendes til en af
<a href="booth#ml">postlisterne</a> så de får offentlig opmærksomhed, arkiveres
og kan få flere interesserede til at deltage.</p>

<p>Ønsker du ikke at sende sådanne e-mails til en offentlig liste, kan du altid
sende dem til events@debian.org så vi kan give dig tips, hvis det er nødvendigt
eller nyttigt.  Vi vil dog ikke træde ind og kontakte administrationen uden om 
dig.</p>

<h3>Om at passe standen</h3>

<ul>

<li>Ønsker du at passe en professional stand er det altid godt at vide hvor
    jakker, skiftesko, drikkevarer og andet placeres.  Spørg administrationen
    om der stilles et lille rum til rådighed til dette formål.</li>

<li>Undersøg hos administrationen hvordan du får adgang til standen under
    messen, før den åbner for offentligheden.  Nogle messer kræver specielle
    udstilleradgangskort.</li>

<li>På messen bør forholdet mellem udviklere og besøgende ikke overstige to 
    (2.0).  Der er rart med en stand fuld af mennesker, men det er ikke 
    udpræget indbydede med en stand som allerede er fyldt med Debian-folk, 
    uden plads til besøgende.</li>

<li>Glem ikke at tage et gruppebillede af alle Debian-folkene som hjælper til.
    Det glemmes meget ofte, men er en stor hjælp til at forbinde billeder med
    navne, og gøre desuden Debian mindre anonym.</li>

<li>Når er omme eller ved slutningen af messen så efterlad ikke en stand fyldt
    med affald så som tomme flasker og lignende.</li>

</ul>
