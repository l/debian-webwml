#use wml::debian::template title="Nøglesignering"
#use wml::debian::translation-check translation="1.7"

<p>Da mange udviklere mødes på fagmesser og konferencer er det blevet en god 
måde at få andre til at signere ens GnuPG-nøgle og forbedre 
pålidelighedsnetværket.  Specielt for folk der er nye i projektet, har 
nøglesignering og det at mødes med andre udviklere været meget interessant.</p>

<p>Dette dokument vil hjælpe dig med at afholde en nøglesigneringssession.
Man bør kun signere en nøgle under mindst to vilkår:</p>

<ol>

<li>Nøglens ejer overbeviser den der skal underskrive, at identiteten i UID
    virkelig virkelig er vedkommendes egen, ud fra de beviser som 
    underskriveren er villig til at tage for gode varer.  Normalt betyder dette
    at nøglens ejer skal fremvise et myndighedsudstedt id-kort indeholdende et
    billede og oplysninger som svarer til nøglens ejers oplysninger.  (Nogle
    underskrivere véd at mydighedsudstedte id-kort er nemme at forfalske og
    at den udstedende myndigheds troværdighed er tvivlsom, og kan derfor kræve
    yderligere og/eller alternativt identitetsbevis.)</li>

<li>Nøglens ejer kontrollerer at fingeraftrykket på nøglen der skal signeres
    virkelig er vedkommendes egen.</li>

</ol>

<p>Vigtigst af alt, hvis nøglens ejer ikke aktivt deltager i udvekslingen, vil du
ikke være i stand til at fuldføre enten krav et eller to.  Ingen kan på nøglens
ejers vegne fuldføre krav et, da alle og enhver med et stjålent id-kort ellers
nemt kunne få fat på en PGP-nøgle og give sig ud for at være en repræsentant 
for nøglens ejer.  Ingen kan fuldføre nøgleejerens del af krav to på 
nøgleejerens vegne, da en repræsentant kan have udskiftet fingeraftrykket med
et tilhørende en anden PGP-nøgle påsat nøgleejerens navn, og få nogen til at 
signere en forkert nøgle.</p>

<ul>

<li>Du skal bruge en udskift af GnuPG-fingeraftrykket og et id-kort for at 
    bevise din identitet (pas, kørekort, eller lignende).</li>

<li>Fingeraftrykkene gives til andre mennesker som bør signere din nøgle efter
    mødet.</li>

<li>Hvis du endnu ikke har en GnuPG-nøgle, fremstil en med 
    <code>gpg --gen-key</code>.</li>

<li>Signér kun en nøgle hvis identiten på den person, hvis nøgle skal signeres
    er bevist.</li>

<li>Efter mødet skal du hente GnuPG-nøglen for at signere den.  Følgende kan 
    være en hjælp:

    <pre>
      gpg --keyserver keyring.debian.org --recv-keys 0xDEADBEEF
    </pre>

    <p>Hvis personen hvis nøgle du ønsker at signere ikke er i Debians 
    nøglering (keyring), udskift <code>keyring.debian.org</code> med en 
    offentlig nøgleserver som <code>wwwkeys.pgp.net</code> (der på trods af 
    navnet også opbevarer GnuPG-nøgle.)</p>

    <p>Bemærk at vi kan bruge de sidste otte hexadecimale tal fra nøglen i 
    denne og andre GnuPG-operationer. Det foranstillede <tt>0x</tt> er også 
    valgfrit.</p></li>

<li>For at signere en nøgle skal du gå ind i edit-menuen med
    <pre>
      gpg --edit-key 0xDEADBEEF
    </pre></li>

<li>I GnuPG vælges alle uid'er der skal signeres med <code>uid n</code>, hvor
    <code>n</code> er nummeret på uid'en der vises i menuen. Du kan også vælge
    tasten 'enter' for at signere alle uid'erne.</li>

<li>Skriv <code>sign</code> for at signere en nøgle.  Du vil se fingeraftrykket
    på nøglen; du skal sammenligne den med nøglen du fik fra vedkommende du 
    mødte.</li>

<li>Afslut GnuPG med <code>quit</code></li>

<li>For at kontrollere at du har signeret nøglen korrekt, kan du:
    <pre>
      gpg --list-sigs 0xDEADBEEF
    </pre>
    <p>Du bør se dit eget navn og fingeraftryk (i kort form) som uddata.</p></li>

<li>Når du har sikret dig at alt gik godt, kan du indsende den signerede nøgle
    til dens modtager ved at gøre følgende:
    <pre>
      gpg --export -a 0xDEADBEEF &gt; ennoegle.key
    </pre>
    <p>Valgmuligheden <code>-a</code> eksporterer nøglen i ASCII-format så den
    kan sendes som e-mail uden risiko for at den bliver ødelagt.</p></li>

<li>Hvis nogen signerer din nøgle på denne måde, kan du tilføje den til Debians
    nøglering ved at gøre følgende:
    <pre>
      gpg --import mysigned.key
      gpg --keyserver keyring.debian.org --send-keys <var>&lt;din nøgles id&gt;</var>
    </pre>

    <p>Det kan tage et stykke tid før vedligeholderne af nøgleringen opdaterer
    din nøgle, så hav tålmodighed.  Du bør også overfør din opdaterede nøgle
    til de offentlige nøgle-servere.</p></li>

</ul>

<h3>Hvad du ikke bør gøre</h3>

<p>Du bør aldrig signere en nøgle som tilhører nogen du ikke har mødt 
personligt.  Det ødelægger formålet med pålidelighedsnetværket at signere en 
nøgle baseret på andet end førstehåndsoplysninger.  Hvis en af dine venner
viser dit id-kort og dine fingeraftryk til andre udviklere, hvad har de som
forbinder fingeraftrykket med id-kortet?  De har kun din vens ord, og de andre
signaturer på din nøgle -- det er lige så dårligt som at signere en nøgle bare 
fordi andre har gjort det!</p>

<p>Det er rart at få flere signaturer på sin nøgle, og det er fristende at 
snyde lidt.  Men det er vigtigere at have troværdige signaturer, end at have 
mange signaturer, så det er meget vigtigt at vi er så omhyggelige som muligt 
med nøglesigneringsproceduren. At signere en eller andens nøgle er en 
bekræftelse på at du har førstehåndsbeviser på nøglens ejers identitet.  Hvis
du signerer nøglen uden at være overbevist kan man ikke længere stole på 
pålidelighedsnetværket.</p>
