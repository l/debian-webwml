#use wml::debian::template title="Oplysninger til cd-forhandlere"

<p>At dømme efter antallet af breve vi modtager, lader det til at mange 
potentielle forhandlere ikke kender Debian. Denne side gentager oplysninger 
fra resten af webstedet, som har speciel interesse for cd-forhandlere.</p>

<p>De vigtigste oplysninger du bør vide er følgende:
<ul>
<li>Alle programmerne i hoveddistributionen frigives under en licens der 
lever op til <a href="../social_contract#guidelines">Debians retningslinier for fri software</a>. 
Derudover er der ingen restriktioner på videreformidlingen af softwaren (det 
kan der heller ikke være, licensen taget i betragtning).</p>
<li>Vi er en organisation af frivillige
<li>Vi sælger ingen varer
<li>Hvis du beslutter at sælge cd'er med software fra 'non-free'- eller 
'non-US'-delen af Debian, er det op til dig, forhandleren, at overholde 
love hvor den måtte gælde.
Du skal selv forhandle eventuelt krævede licenser på plads til materiale 
fra 'non-free'-delen.</li>
</ul>

Der er tre muligheder for dem, der vil sælge Debian cd'er.
<ul>
<li>Videresalg af cd'er. Brug listen over kendte
<a href="vendors">forhandlere af Debian cd'er</a> hvis du søger nogen der kan 
fungere som din leverandør. Det er vigtigt at Debian forbliver upartisk, 
derfor anbefaler vi ikke leverandører.</li>

<li>Fremstil dine egne cd'er ved hjælp af 
<a href="http://cdimage.debian.org/">Debians offcielle cd-images</a>. 
Bemærk: <em>Hvis du bare vil installere Debian, behøver du ikke disse images, 
installér i stedet via ftp eller <a href="vendors">køb en cd</a>.</em>
Bemærk at det er muligt at sælge Debians officielle cd sammen med en ekstra 
cd indeholdende tillæg udvalgt af forhandleren og stadig bruge udtrykket 
"officiel Debian-cd".</li>

<li>Fremstil dine egne tilpassede cd'er. Dette kræver at du har en lokal kopi 
af Debian-arkivet. Det er ikke svært at fremstille tilpassede cd'er, men det 
er forhandlerens ansvar at teste cd'erne før de sælges. Der har tidligere 
været problemer med forhandlere som solgte tilpassede cd'er, der ikke levede 
op til Debians standarder. Af den grund må kun de, der sælger cd'er 
fremstillet ud fra Debians officielle cd-image bruge udtrykket "officiel 
Debian-cd".</li>
</ul>

Ønsker du at blive optaget på Debians forhandlerside, så send en e-mail til 
<a href="mailto:webmaster@debian.org">webmaster@debian.org</a> hvor du angiver 
alle de nødvendige oplysninger, der gør at vi kan oprette en post. Se 
forhandlersiden for eksempler herpå.</p>
