#use wml::debian::cdimage title="Verifikation af Debian-cd'ers autenticitet" BARETITLE=true
#use wml::debian::translation-check translation="1.1"

<p>Officielle udgaver af Debian-cd'er indeholder nogle signerede checksumfiler.
Disse gør det muligt at sikre sig, at aftrykkene, man har hentet, er korrekte.  
Først og fremmest kan checksummen anvendes til at kontrollere, at cd'erne ikke 
er blevet ødelagt under overførslen.  Desuden gør signaturerne i 
checksumfilerne det muligt at bekræfte, at filerne virkelig er dem, der
officielt er udgivet af Debians CD/Live-hold og at der ikke er manipuleret med 
dem.</p>

<p>For at validere indholdet af et cd-aftryk, skal man blot anvende det rette 
checksumværktøj.  Til ældre, arkiverede cd-udgivelser, blev der kun genereret 
MD5-checksummer i <code>MD5SUMS</code>-filer; man anvender værktøjet 
<code>md5sum</code> for at arbejde med disse filer.  I nyere udgivelser 
anvendes nyere og kryptografisk stærkere checksumalgoritmer (SHA1, SHA256 og 
SHA512), og der er tilsvarende værktøjer til at arbejde med disse.</p>

<p>For at sikre, at checksumfilerne selv er korrekte, anvendes GnuPG til at 
sammenligne dem med de tilhørende signaturfiler (fx <code>MD5SSUMS.sign</code>).
Nøglerne, der anvendes til disse signaturer, er alle i 
<a href="http://keyring.debian.org">Debians GPG-nøglering</a>, og den bedste 
måde, at kontrollere dem på, er at anvende den nøglering til at validere via
<q>web of trust</q>.  For at gøre livet lettere for brugerne, er her 
fingeraftrykkene hørende til de nøgler, der har været anvendt til udgivelserne i
de senere år (med nogle UID'er fjernet for læsbarhedens skyld):</p>

#include "$(ENGLISHDIR)/CD/CD-keys.data"

<p>Officielle <q>role</q>-nøgler er gradvist blevet erstattet af personlige 
nøgler tilhørende udviklerne.  Dog besluttede man, ikke at gå tilbage og 
gensignere alle de gamle udgivelser, som allerede var signeret med de ældre 
nøgler.</p>
