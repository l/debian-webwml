#use wml::debian::cdimage title="Hent Debians cd-aftryk med jigdo" BARETITLE=true
#use wml::debian::translation-check translation="1.2"

<p>Jigsaw Download, forkortet <a href="http://atterer.net/jigdo/">jigdo</a>
har til formål at blive den primære måde at distribuere Debians cd-aftryk på
i fremtiden. For tiden fungerer systemet, men det er endnu ikke særligt 
behageligt at bruge fordi programmet der administrerer overførsler ikke er 
færdigt endnu. <em>For øjeblikket kræver det et Linux-/Unix-system at anvende
jigdo.</em></p>

<p><strong>Hvorfor er jigdo bedre end direkte overførsler?</strong> Fordi det
er hurtigere! Af forskellige årsager er der langt færre spejlinger af 
cd-aftrykkene end der er af det "normale" Debian-arkiv. Dermed, hvis du henter
fra et filspejl med cd-aftryk vil det ikke kun være længere væk fra dig, det
vil også være overbelastet, specielt lige efter en udgivelse.</p>

<p>Selvfølgelig har et "normalt" Debian-filspejl ikke cd-aftryk, så hvordan kan
jigdo hente dem derfra? jigdo gør det ved at individuelt at hente alle filerne
som er på cd'en. Dernæst samles alle disse filer til én stor fil som (hvis det
er fuldmåne og du har stået på et ben mens du messede ældgamle, næsten glemte
besværgelser) er en nøjagtig kopi af cd-aftrykket. Dog sker alt dette i 
baggrunden - alt hvad <em>du</em> behøver at gøre er at fortælle 
overførselsværktøjet placeringen af den "<tt>.jigdo</tt>"-fil den skal 
behandle.</p>

<p><strong>Hvilke aftryk er tilgængelige?</strong> For tiden er kun den seneste 
<em>stabile</em> udgivelse af alle arkitekturer er tilgængelig via jigdo - hvis
du har brug for "test"-cd'er, er du nødt til at hente dem ved hjælp af 
<a href="../http-ftp/#testing">HTTP/FTP</a>.

<p><strong>Hvad skal der til for at hente et cd-aftryk med jigdo?</strong></p>

<ul>

  <li>Hent en pakke indeholdende <tt>jigdo-file</tt>. jigdo-file er tilgængelig
  i forskellige udgaver på <a href="http://atterer.net/jigdo/">jigdos 
  hjemmeside</a>. Pakken indeholder også scriptet <tt>jigdo-lite</tt>.</li>

  <li>Kør scriptet <tt>jigdo-lite</tt>. Det vil bede om adressen på en 
  "<tt>.jigdo</tt>"-fil. (Du kan også angive adressen på kommandolinien, hvis
  du hellere vil det.)</li>

  <li>Besøg <a href="http://cdimage.debian.org/~atterer/jigdo/">Debians
  jigdo-cd-sted</a>, vælg hvad du vil hente og angiv adressen på den 
  "<tt>.jigdo</tt>"-fil.</li>

  <li>Følg instruktionerne sciptet giver. Hvis alt går godt vil scriptet 
  afslutte med at udregne kontrolsummen på det genererede cd-aftryk og 
  fortælle dig at kontrolsummen svarer til det originale aftryks.</li>

</ul>

<p>jigdo kan "opgradere" en ældre udgave af et cd-aftryk til det angivne 
aftryk - i dette tilfælde vil der kun blive hentet ændreringer. Desuden kan 
folk som har deres eget lokale Debian-filspejl angive en  "file:"-adresse når
der bedes om adressen på filspejlet.</p>

<p>Hvis du vil have et kig på prototypen af det grafiske program til 
administrering af overførsler, eller nogle eksperimentelle binære filer til 
Windows, så besøg <a href="http://atterer.net/jigdo/">jigdos hjemmeside</a>. 
Tilbud om hjælp til udviklingen af jigdo er altid velkomne!</p>

<hr>

<p><strong>Skriiig! Scriptet stopper med en fejl - har jeg overført alle de
megebyte til ingen verdens nytte?!</strong></p>

<p>Dette burde selvfølgelig Ikke Ske(tm), men af forskellige grunde kan du 
ende med at en stor "<tt>.iso.tmp</tt>"-fil allerede er blevet genereret og
<tt>jigdo-lite</tt> lader til at have problemer, og bliver ved med at bede dig
om at prøve at genstarte overførslen. For øjeblikket er den eneste løsning som
<em>ikke</em> kræver at alle data skal hentes igen, er at falde tilbage til en<tt><a
href="http://rsync.samba.org/">rsync</a></tt>. Omdøb <tt>jigdo-lite</tt>s 
midlertidige fil for at fjerne udvidelsen "<tt>.tmp</tt>", brug dernæst et af 
<a href="../mirroring/rsync-mirrors">rsync-filspejlene</a> til at hente de 
manglende dele af aftrykket.</p>
