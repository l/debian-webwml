<define-tag pagetitle>Debian GNU/Linux 5.0 este lansat</define-tag>
<define-tag release_date>14 februarie 2009</define-tag>


#use wml::debian::news
<p>Proiectul Debian este bucuros să anunțe lansarea oficială a versiunii Debian
GNU/Linux 5.0 (cu numele de cod <q>Lenny</q>) după 22 de luni de dezvoltare
continuă. Debian GNU/Linux este un sistem de operare liber care suportă în
total douăsprezece arhitecturi de procesoare și include mediile de birou
KDE, GNOME, Xfce și LXDE. Este de asemenea compatibil cu FHS (standardul
ierarhiei pentru sisteme de fișiere) v2.3 și software dezvoltat pentru
versiunea 3.2 al lui LSB.</p>

<p>Debian GNU/Linux rulează pe sisteme diverse, de la palmtop-uri și sisteme
portabile până la supercalculatoare și aproape pe orice între ele. Un total
de douăsprezece arhitecturi sunt suportate: Sun SPARC (sparc), HP Alpha
(alpha), Motorola/IBM PowerPC (powerpc), Intel IA-32 (i386), IA-64 (ia64),
HP PA-RISC (hppa), MIPS (mips, mipsel), ARM (arm, armel), IBM S/390 (s390)
și AMD64 și Intel EM64T (amd64).</p>

<p>Debian GNU/Linux 5.0 <q>Lenny</q> adaugă suport pentru platforma Orion de la
Marvell care este folosită în multe dispozitive de stocare de date. Printre
dispozitivele suportate sunt seria QNAP Turbo Station, HP media Vault mv2120
și Buffalo Kurobox Pro. În plus, <q>Lenny</q> are acum suport pentru câteva
netbook-uri, mai exact, Eee PC de la Asus. <q>Lenny</q> mai conține și
uneltele de dezvoltare pentru Emdebian ce permit pachetelor sursă Debian să
fie compilate pe alte platforme și micșorate pentru a corespunde sistemelor
integrate ARM.</p>

<p>Debian GNU/Linux 5.0 <q>Lenny</q> include noua portare EABI pentru ARM,
<q>armel</q>. Această nouă portare oferă o utilizare mai eficientă a
procesoarelor ARM moderne și viitoare. Ca urmare, vechea portare ARM (arm)
este considerată depășită.</p>

<p>Această versiune conține numeroase pachete software actualizate, cum ar fi K
Desktop Environment 3.5.10 (KDE), o versiune actualizată a mediului de birou
GNOME 2.22.2, mediul de birou Xfce 4.4.2, LXDE 0.3.2.1, GNUstep 7.3, X.Org
7.3, OpenOffice.org 2.4.1, GIMP 2.4.7, Iceweasel 3.0.6 (o versiune fără nume
comercial a lui Mozilla Firefox), Icedove 2.0.0.19 (o versiune fără nume
comercial a lui Mozilla Thunderbird), PostgreSQL 8.3.6, MySQL 
5.0.51a, Colecția de Compilatoare GNU 4.3.2, nucleul Linux versiunea 2.6.26,
Apache 2.2.9, Samba 3.2.5, Python 2.5.2 și 2.4.6, Perl 5.10.0, PHP 5.2.6,
Asterisk 1.4.21.2, Emacs 22, Inkscape 0.46, Nagios 3.06, Xen Hypervisor
3.2.1 (suport pentru dom0 și domU), OpenJDK 6b11 și mai mult de 23.000 de
alte pachete software gata de utilizat (compilate din peste 12.000 de
pachete sursă).</p> 

<p>Odată cu introducerea lui X.Org 7.3, serverul X poate să se autoconfigureze
pentru majoritatea echipamentelor hardware. Noile pachete introduse permit
suport complet pentru sistemul de fișiere NTFS și pentru utilizarea
majorității tastelor multimedia fără configurări adiționale. Suportul pentru
formatul de fișiere Adobe&#174; Flash&#174; este oferit prin intermediul lui
swfdec sau a modululelor Gnash. Au fost introduse îmbunătățiri multiple
pentru calculatoarele portabile, de exemplu, suport pentru scalarea
frecvenței procesorului. Pentru timpul liber au fost adăugate mai multe
jocuri noi, inclusiv jocuri de logică și jocuri cu împușcături și rol asumat
(FPS). De reținut este și introducerea lui <q>goplay</q>, un navigator
grafic pentru jocuri ce oferă filtre, căutare, capturi din jocuri și
descrieri pentru jocurile din Debian.</p>

<p>Datorită disponibilității uneltelor și actualizărilor pentru OpenJDK,
compilatorul GNU Java, interpretorul de cod Java, Classpath și alte versiuni
libere ale tehnologiei Java de la Sun, în Debian GNU/Linux 5.0 ne-a permis
să livrăm aplicații bazate pe Java în depozitul <q>main</q> din Debian.</p>

<p>Îmbunătățile legate de securitatea sistemului includ: instalarea
actualizărilor de securitate disponibile înainte de prima repornire din
Programul de Instalare, reducerea numărului de binare setuid root și
porturilor deschise în instalarea standard cât și compilarea cu facilități
GCC Hardening în câteva pachete critice din perspectiva securității. Diverse
aplicații au primit îmbunătățiri specifice. De exemplu, PHP este acum
compilat cu peticul Suhoshin pentru creșterea securității.</p>

<p>Acum, pentru persoanele nevorbitoare de engleză, sistemele de gestiune a
pachetelor suportă descrieri traduse ale pachelor și le vor afișa în limba
nativă a utilizatorului, dacă sunt disponibile.</p> 

<p>Debian GNU/Linux poate fi instalat de pe diverse medii precum DVD-uri,
CD-uri, memorii USB, dischete sau din rețea. Mediul de birou implicit este
GNOME și se află pe primul CD. Alte medii de birou &mdash; KDE, Xfce sau
LXDE &mdash; pot fi instalate prin intermediul a două imagini alternative de
CD. Din nou, sunt disponibile cu Debian GNU/Linux 5.0 CD-uri și DVD-uri
multi-arch ce suportă instalări pentru mai multe arhitecturi de pe un singur
disc; această lansare adaugă discuri Blu-ray ce permit stocarea a unei
întregi arhitecturi pe un singur BD.</p> 

<p>În afara mediilor de instalare obișnuite, Debian GNU/Linux acum poate fi
folosit direct fără nici o instalare. Imaginile speciale folosite, cunoscute
ca imagini <q>live</q>, sunt disponibilie pentru CD-uri, memorii USB și
metode de pornire prin rețea. Deocamdată acestea sunt oferite doar pentru
arhitecturile amd64 și i386.</p>

<p>Procesul de instalare al lui Debian GNU/Linux 5.0 a fost îmbunătățit în
multe feluri: suportul pentru instalarea de pe mai mult decât un CD sau DVD
a fost restaurat, firmware-ul necesar pentru unele dispozitive poate fi
încărcat de pe medii de stocare mobile, suport pentru instalarea prin
intermediul unui afișaj Braille. Programul de instalare avut parte de multe
îmbunătățiri: un meniu grafic poate fi folosit pentru alegerea interfeței și
mediului de birou, alegerea modului <q>expert</q> sau a modului
<q>recuperare</q>. Sistemul de instalare pentru Debian GNU/Linux a fost
tradus în 63 de limbi.</p>

<p>Debian GNU/Linux poate fi descărcat acum prin bittorrent (metoda
recomandată), jigdo sau HTTP; a se vedea <a href="$(HOME)/CD/">Debian
GNU/Linux pe CD-uri</a> pentru mai multă informație. Curând va fi disponibil
pe DVD-uri, CD-uri și discuri Blu-ray de la diverși <a
href="$(HOME)/CD/vendors">producători</a>.</p>

<p>Înnoirile pentru Debian GNU/Linux 5.0 de la versiunea precedentă, Debian
GNU/Linux 4.0 (cu numele de cod <q>Etch</q>), sunt gestionate automat de
aptitude, unealta de gestiune a pachetelor, pentru majoritatea
configurărilor și într-o oarecare măsură de unealta de gestiune a pachetelor
apt-get. Ca de obicei, sistemele Debian GNU/Linux pot fi înnoite fără
probleme, pe loc, fără oprirea forțată a sistemului dar este recomandat să
citiți <a href="$(HOME)/releases/lenny/releasenotes">notele de lansare</a>
pentru a afla posiblele probleme și instrucțiuni detaliate despre instalare
și înnoire. Notele de lansare vor fi îmbunătățite și traduse în alte limbi
în săptămânile ce urmează după lansare.</p>


<h2>Dedicație</h2>

<p>Debian GNU/Linux 5.0 <q>Lenny</q> este dedicat lui Thiemo Seufer, un
dezvoltator Debian ce a decedat pe data de 26 decembrie 2008 într-un tragic
accident auto. Thiemo a fost implicat în Debian în diverse feluri. El era
responsabil pentru câteva pachete și principalul suporter al portării Debian
pe arhitectura MIPS. De asemenea, a fost membru al echipei ce avea grijă de
nuclee, membru al echipei Debian Installer. Contribuțiile lui depășeau
limitele proiectului Debian: a lucrat și la portarea nucleului Linux pe
MIPS, emularea MIPS în qemu și alte proiecte mici, prea multe ca să fie
menționate aici.</p>

<p>Aportul, dedicația, cunoștințele tehnice vaste și abilitatea de le împărți
cu alții ne vor lipsi. Contribuțiile lui nu vor fi uitate. Standardele
înalte ale muncii lui Thiemo o vor face greu de preluat.</p>


<h2>Despre Debian</h2>

<p>Debian GNU/Linux este un sistem de operare liber, dezvoltat de mai mult de o
mie de voluntari din toată lumea ce colaborează prin Internet. Devotamenul
Debian-ului pentru Software Liber, natura sa non-profit și modelul deschis
de dezvoltare îl fac unic printre distribuțiile GNU/Linux.</p>

<p>Punctele forte ale proiectului Debian sunt voluntarii, devotamentul lor față
de contractul social Debian și de dorința de a oferi cel mai bun sistem de
operare posibil. Debian 5.0 este un alt pas important în acea direcție.</p>


<h2>Informații despre contact</h2>

<p>Pentru mai multe informații vă rugăm să vizitați paginile web ale
proiectului Debian la <a href="$(HOME)/">http://www.debian.org/</a> sau să
trimiteți un email la &lt;press@debian.org&gt;.</p>
