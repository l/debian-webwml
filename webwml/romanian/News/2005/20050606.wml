#use wml::debian::translation-check translation="1.2"
<define-tag pagetitle>Lansarea Debian GNU/Linux 3.1</define-tag>
<define-tag release_date>2005-06-06</define-tag>
#use wml::debian::news
# $Id$

<p>Proiectul Debian este încântat să anunţe lansarea oficială a Debian
GNU/Linux 3.1 cu numele de cod &#8222;sarge&#8220;, după aproape trei ani de
dezvoltare susţinută. Debian GNU/Linux este un sistem de operare liber
ce suportă în total peste unsprezece arhitecturi, include mediile
grafice KDE, GNOME şi GNUstep, conţine software criptografic, este
compatibil cu FHS v2.3 şi suportă programele proiectate pentru LSB.</p>

<p>Odată cu dezvoltarea noului debian-installer, această versiune oferă
o rutină de instalare modulară şi sofisticată, cu detecţie hardware
integrată şi capabilităţi de instalare fără asistenţă. Instalarea este
disponibilă pentru aproape treizeci de limbi (inclusiv limba română) şi
include configuraţii ale serverului X pentru numeroase plăci
grafice.</p>

<p>Sistemul de selecţie a sarcinilor a fost rescris într-o formă mai
flexibilă. Utilitarul debconf a fost integrat în majoritatea pachetelor
care au nevoie de configurare, aceasta sporind uşurinţa în utilizare.
Debian GNU/Linux poate fi instalat de pe diverse medii, cum ar fi
DVD-uri, CD-uri, USB stick-uri, câteva dischete sau de pe reţea. Îl
puteţi descărca acum, fiind în curând disponibil şi pe DVD sau CD-ROM de
la numeroşi <a href="$(HOME)/CD/vendors/">furnizori</a>.</p>

<p>Debian GNU/Linux rulează pe computere începând de la sisteme mobile ca
palmtop-uri până la supercomputere, precum şi majoritatea echipamentelor
dintre acestea. În total sunt suportate unsprezece arhitecturi, printre
care se numără Motorola 68k (m68k), Sun SPARC (sparc), HP Alpha (alpha),
Motorola/IBM PowerPC (powerpc), Intel IA-32 (i386) şi IA-64 (ia64), HP
PA-RISC (hppa), MIPS (mips, mipsel), ARM (arm) şi IBM S/390 (s390).</p>

<p>Această versiune include numeroase pachete software actualizate, cum
ar fi K Desktop Environment 3.3 (KDE), GNOME 2.8, GNUstep, XFree86
4.3.0, GIMP 2.2.6, Mozilla 1.7.8, Galeon 1.3.20, Mozilla Thunderbird
1.0.2, Firefox 1.0.4, PostgreSQL 7.4.7, MySQL 4.0.24 şi 4.1.11a,
Colecţia de compilatoare GNU 3.3.5 (GCC), nucleul Linux cu versiunile
2.4.27 şi 2.6.8, Apache 1.3.33 şi 2.0.54, Samba 3.0.14, Python 2.3.5 şi
2.4.1, Perl 5.8.4 şi multe altele.</p>

<p>Aceasta este prima versiune Debian ce conţine OpenOffice.org (1.1.3).
De asemenea, programele criptografice sunt integrate în distribuţia
principală. OpenSSH şi GNU Privacy Guard sunt incluse în instalarea
implicită, iar encripţia puternică este prezentă în navigatoare web,
servere web, baze de date şi multe alte aplicaţii disponibile în această
versiune.</p>

<p>Debian GNU/Linux 3.1 include eforturi ale sub-proiectelor
Debian-Edu/Skolelinux, Debian-Med şi Debian-Accessibility, ceea ce a
ridicat numărul de pachete educaţionale sau cele cu afiliere medicală,
precum şi pachetele proiectate special pentru persoanele cu handicap.</p>

<p>Actualizările la Debian GNU/Linux 3.1 de la versiunea precedentă Debian
GNU/Linux 3.0 cu numele de cod &#8222;woody&#8220; sunt gestionate de către
utilitarul de administrare a pachetelor aptitude şi într-o anumită
măsură de către utilitarul apt-get. Ca de obicei, sistemele Debian
GNU/Linux pot fi actualizate cu uşurinţă, în timpul funcţionării, fără
întreruperi forţate. Pentru instrucţiuni detaliate despre instalarea şi
actualizarea Debian GNU/Linux vă rugăm să consultaţi <a
href="$(HOME)/releases/sarge/releasenotes">notele de lansare</a>.</p>

<h2>Despre Debian</h2>

<p>Debian GNU/Linux este un sistem de operare liber, dezvoltat de peste
o mie de voluntari din întreaga lume, ce colaborează prin intermediul
internetului. Devotamentul Debian pentru &#8222;programele libere&#8220;,
natura sa non-profit, precum şi sistemul deschis de dezvoltare, îl fac
unic în rândul distribuţiilor GNU/Linux.</p>

<p>Principalele atuuri ale proiectului Debian sunt baza de voluntari,
adeziunea la &#8222;Contractul social Debian&#8220; şi angajamentul de a oferi cel
mai bun sistem de operare posibil.</p>.

<h2>Informaţii de contact</h2>

<p>Pentru mai multe informaţii, vă rugăm să vizitaţi paginile web Debian de
la <a href="$(HOME)/">http://www.debian.org/</a> sau să trimiteţi un mesaj pe adresa
&lt;press@debian.org&gt;.</p>
