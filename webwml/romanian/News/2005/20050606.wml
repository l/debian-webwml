#use wml::debian::translation-check translation="1.2"
<define-tag pagetitle>Lansarea Debian GNU/Linux 3.1</define-tag>
<define-tag release_date>2005-06-06</define-tag>
#use wml::debian::news
# $Id$

<p>Proiectul Debian este încântat să anunțe lansarea oficială a Debian
GNU/Linux 3.1 cu numele de cod „sarge”, după aproape trei ani de
dezvoltare susținută. Debian GNU/Linux este un sistem de operare liber
ce suportă în total peste unsprezece arhitecturi, include mediile
grafice KDE, GNOME și GNUstep, conține software criptografic, este
compatibil cu FHS v2.3 și suportă programele proiectate pentru LSB.</p>

<p>Odată cu dezvoltarea noului debian-installer, această versiune oferă
o rutină de instalare modulară și sofisticată, cu detecție hardware
integrată și capabilități de instalare fără asistență. Instalarea este
disponibilă pentru aproape treizeci de limbi (inclusiv limba română) și
include configurații ale serverului X pentru numeroase plăci
grafice.</p>

<p>Sistemul de selecție a sarcinilor a fost rescris într-o formă mai
flexibilă. Utilitarul debconf a fost integrat în majoritatea pachetelor
care au nevoie de configurare, aceasta sporind ușurința în utilizare.
Debian GNU/Linux poate fi instalat de pe diverse medii, cum ar fi
DVD-uri, CD-uri, USB stick-uri, câteva dischete sau de pe rețea. Îl
puteți descărca acum, fiind în curând disponibil și pe DVD sau CD-ROM de
la numeroși <a href="$(HOME)/CD/vendors/">furnizori</a>.</p>

<p>Debian GNU/Linux rulează pe computere începând de la sisteme mobile ca
palmtop-uri până la supercomputere, precum și majoritatea echipamentelor
dintre acestea. În total sunt suportate unsprezece arhitecturi, printre
care se numără Motorola 68k (m68k), Sun SPARC (sparc), HP Alpha (alpha),
Motorola/IBM PowerPC (powerpc), Intel IA-32 (i386) și IA-64 (ia64), HP
PA-RISC (hppa), MIPS (mips, mipsel), ARM (arm) și IBM S/390 (s390).</p>

<p>Această versiune include numeroase pachete software actualizate, cum
ar fi K Desktop Environment 3.3 (KDE), GNOME 2.8, GNUstep, XFree86
4.3.0, GIMP 2.2.6, Mozilla 1.7.8, Galeon 1.3.20, Mozilla Thunderbird
1.0.2, Firefox 1.0.4, PostgreSQL 7.4.7, MySQL 4.0.24 și 4.1.11a,
Colecția de compilatoare GNU 3.3.5 (GCC), nucleul Linux cu versiunile
2.4.27 și 2.6.8, Apache 1.3.33 și 2.0.54, Samba 3.0.14, Python 2.3.5 și
2.4.1, Perl 5.8.4 și multe altele.</p>

<p>Aceasta este prima versiune Debian ce conține OpenOffice.org (1.1.3).
De asemenea, programele criptografice sunt integrate în distribuția
principală. OpenSSH și GNU Privacy Guard sunt incluse în instalarea
implicită, iar encripția puternică este prezentă în navigatoare web,
servere web, baze de date și multe alte aplicații disponibile în această
versiune.</p>

<p>Debian GNU/Linux 3.1 include eforturi ale sub-proiectelor
Debian-Edu/Skolelinux, Debian-Med și Debian-Accessibility, ceea ce a
ridicat numărul de pachete educaționale sau cele cu afiliere medicală,
precum și pachetele proiectate special pentru persoanele cu handicap.</p>

<p>Actualizările la Debian GNU/Linux 3.1 de la versiunea precedentă Debian
GNU/Linux 3.0 cu numele de cod „woody” sunt gestionate de către
utilitarul de administrare a pachetelor aptitude și într-o anumită
măsură de către utilitarul apt-get. Ca de obicei, sistemele Debian
GNU/Linux pot fi actualizate cu ușurință, în timpul funcționării, fără
întreruperi forțate. Pentru instrucțiuni detaliate despre instalarea și
actualizarea Debian GNU/Linux vă rugăm să consultați <a
href="$(HOME)/releases/sarge/releasenotes">notele de lansare</a>.</p>

<h2>Despre Debian</h2>

<p>Debian GNU/Linux este un sistem de operare liber, dezvoltat de peste
o mie de voluntari din întreaga lume, ce colaborează prin intermediul
internetului. Devotamentul Debian pentru „programele libere”,
natura sa non-profit, precum și sistemul deschis de dezvoltare, îl fac
unic în rândul distribuțiilor GNU/Linux.</p>

<p>Principalele atuuri ale proiectului Debian sunt baza de voluntari,
adeziunea la „Contractul social Debian” și angajamentul de a oferi cel
mai bun sistem de operare posibil.</p>.

<h2>Informații de contact</h2>

<p>Pentru mai multe informații, vă rugăm să vizitați paginile web Debian de
la <a href="$(HOME)/">http://www.debian.org/</a> sau să trimiteți un mesaj pe adresa
&lt;press@debian.org&gt;.</p>
