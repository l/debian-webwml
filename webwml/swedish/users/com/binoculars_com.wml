# From: "Lars Jenkins" <lars@thralow.com>

<define-tag pagetitle>Öppna webbservrar på binoculars.com och telescopes.com, USA</define-tag>
<define-tag webpage>http://www.binoculars.com/</define-tag>

#use wml::debian::users
#use wml::debian::translation-check translation="1.1"

<p>
 Binoculars.com har ökat sin försäljning med tresiffriga procenttal sedan 2001.
 Tillväxten har även inneburit en stor ökning av antalet trafik till dess
 servrar, vilket tyvärr ledde till att systemet överbelastades så mycket att
 det brast under julhelgen 2003.
 Efter helgerna var toppprioritet för Binoculars.com att fixa den instabila
 tekniken.
 Resultatet av teknikergruppens insats var skapandet av en teknik de kallade
 dynamiskt genererad HTML.
</p>
<p>
 Förmodligen anser en del webbtekniker Binoculars.com:s nya sätt att skicka
 ut ren HTML-text som ett steg tillbaka.
 Folket bakom Binoculars.com anser dock att fördelarna är värda de underliga
 blickar de ibland får.
 En populär åsikt inom webbplatsteknik är att spjutspetswebbplatserna är helt
 dynamiskt drivna.
 När en dynamiskt driven webbplats får en webbsidesförfrågan hämtar den
 information från en databas och genererar en sida utifrån det.
 Binoculars.com upptäckte att deras dynamiska webbplats gav deras databas
 problem eftersom den datorkraft som krävdes för att hantera den ökande
 trafiken var enorm.
 Företaget tog därför till radikala åtgärder.
</p>
<p>
 Först klippte företaget länken mellan databasen och sin webbserver.
 Sedan gick man över till teknik med öppen källkod, eller mer specifikt
 webbservern Apache.
 &rdquo;Resultaten har minst sagt varit häpnadsväckande&rdquo;, säger
 Joseph Warner, CIO.
 &rdquo;Ett av våra huvudproblem under julen var att vår namnkunniga
 SQL-server kraschade hela tiden.&rdquo;
 Warner fortsätter: &rdquo;Utan SQL var hela vår webbplats nere.
 Knappast bra för ett företag som har 99% av sin försäljning via
 Internet.&rdquo;
 Det andra problemet Binoculars.com stod inför var att det gick långsamt att
 tolka webbinnehållet i aktiva serversidor (eng.
 &rdquo;<span lang="en">Active Server Pages</span>&rdquo;).
 Data från Veritest, en organisation som skapats av Microsoft, föreslår att
 statisk HTML på en Apachewebbserver kan hantera mer än fyra gånger så många
 parallella användare som som dynamiska sidor på Microsofs IIS.
 Med några småjusteringar får uppnår de mer än tio gånger.
</p>
<p>
 Binoculars.com använder fortfarande en SQL-databas, men bara för att lagra
 data.
 Företaget använder därefter kod som skapar HTML-sidor utifrån dessa data.
 HTML-sidorna skickas till sist ut till webbservern var femte minut, vilket
 leder till att servrarna är àjourförda samtidigt som SQL-databasen inte
 belastas så hårt.
</p>
<p>
 Tidigare kunde Binoculars.com serverpar (en server för webbsidorna och den
 andra för databasen) inte hantera mer än 20.000 besökare om dagen, nu har
 en enda Apacheserver hanterat toppar på över 200.000 besökare.
 Ytterligare en fördel med företagets teknikbyte är priset.
 Förra julens serverkostnad var 2500 USA-dollar i månaden, idag har
 företaget fler servrar och kan hantera 90% fler besökare per dag samtidigt
 som priset har minskat till 1000 USA-dollar i månaden, något som lett till
 att företaget kunnat placera flera servrar runt om i USA.
 Genom att använda flera servrar uppnår man redundans och stabilitet; om en
 server går ned skickas sidorna ut från andra platser.
</p>
<p>
 CEO:n Daniel Thralow säger &rdquo;Vårt gamla system kraschade åtminstone
 två gånger i veckan.
 Den struktur vi nu har på plats verkar sällan, om någonsin, gå ned.
 Vi har kört på det nya systemet under en månad och klagomålen från kunderna
 om långsamma och frusna sidor har gått ned till noll, samtidigt har vi
 noterat en ökning i nya beställningar.
 Vi har haft en sådan period av positiv förändring att vi beställt in mat
 och några lådor champagne för att fira med hela personalen.&rdquo;
</p>
<p>
 Vi använder Debian för alla våra öppna webbservrar och dessutom för några
 lokala baksidesservrar.
 Debians stabilitet är bra och pakethanteringen med apt gör livet enkelt.
 Med den starka användarmiljö som Debian har byggt upp är support bara ett
 klick undan.
</p>
