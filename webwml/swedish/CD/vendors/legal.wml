#use wml::debian::template title="Licensinformation för cd-försäljare"
#use wml::debian::translation-check translation="1.14"

<p>
Eftersom Debiansystemet består av en hel del programvara som licensieras enligt
<a href="http://www.gnu.org/copyleft/gpl.html" lang="en" hreflang="en">
GNU General Public License</a> måste alla distributörer försäkra sig om att
licensen inte bryts.
Om du distribuerar Debian eller delar därutav i kompilerad (binär) form bör du
läsa förklaringarna och råden nedan.
</p>

<p>
<strong>Då upphovsrättslagstiftning varierar i olika delar av världen kan inte
Debianprojektet ge juridiska råd.
Kontakta en lokal advokat för att få klarlagt vad dina juridiska förpliktelser
är när du distribuerar Debian.
</strong></p>

<p>
Distribution av programvara som är licensierad enligt GNU GPL i objektkod eller
exekverbar form, antingen som cd-avbildning över Internet eller som en tryckt
eller bränd cd, kräver att distributören (såväl kommersiell som
icke-kommersiell) informerar den person som tar emot den exekverbara formen om
hur man erhåller programvarans källkod.
Källkoden måste tillhandahållas användaren under en period om minst tre år.
Det är inte tillräckligt att hänvisa till en tredje parts (t.ex Debianprojektet)
ftp-server!
</p>

<p>Citat från och tolkning av GPL:</p>

<p>
<strong>Observera:</strong>
Den licenstext som citeras här kommer från en
<a href="http://www.algonet.se/~mpawlo/gnugpl2.html">
inofficiell översättning</a> av GNU GPL version 2, den officiella licenstexten
är skriven
<a href="http://www.gnu.org/copyleft/gpl.html" hreflang="en">på engelska</a>.
</p>

<p>
3. <em>Du äger kopiera och distribuera Programvaran (eller Verk baserat på
Programvaran enligt paragraf 2) i objektkod eller i körbar form enligt villkoren
i paragraf 1 och paragraf 2 förutsatt att Du också gör en av följande
saker:</em>
</p>

    <p>a) <em>Bifogar den kompletta källkoden i maskinläsbar form, som måste
    distribueras enligt villkoren i paragraf 1 och 2 på ett medium som i
    allmänhet används för utbyte av programvara,</em></p>

<p>
Distributören tillhandahåller en kopia av den kompletta och motsvarande
källkoden såväl som den binära formen.
Om kunderna hämtar binärkoden från ett arkiv på Internet är det tillräckligt att
källkoden läggs in i samma arkiv, distributören behöver inte tvinga att
användaren hämtar den.
</p>

		      <div class="center">ELLER</div>

    <p>b) <em>Bifogar ett skriftligt erbjudande, med minst tre års giltighet,
    att ge tredje man, mot en avgift som högst uppgår till Din kostnad att
    utföra fysisk distribution, en fullständig kopia av källkoden i maskinläsbar
    form, distribuerad enligt villkoren i paragraf 1 och 2 på ett medium som i
    allmänhet används för utbyte av programvara,</em></p>

<p>
Distributören måste ge kunden ett skriftligt erbjudande om att tillhandahålla
den kompletta och motsvarande källkoden till alla (inte bara sina egna kunder)
vid en senare tidpunkt under en period om minst tre år.
Distributören kan dock avkräva en nominell avgift för att framställa och
distribuera källkods-cd:n.
Att hänvisa till en tredje part (t.ex en annan firma som säljer källkods-cd
eller Debianarkivet) är inte tillräckligt.
Om det inte finns något skriftligt erbjudande måste källkoden göras tillgänglig
utan vidare.
</p>

		      <div class="center">ELLER</div>

    <p>c) <em>Bifogar det skriftligt erbjudande Du fick att erhålla källkoden.
    (Detta alternativ kan endast användas för icke-kommersiell distribution och
    endast om Du erhållit ett program i objektkod eller körbar form med ett
    erbjudande i enlighet med b ovan.)</em></p>

<p>
Om distributören är en icke-kommersiell organisation, och om den har erhållit
binärerna med ett erbjudande enligt stycke b ovan kan distributören välja att
bara vidarebefordra detta erbjudande.
</p>

<h3>Rekommenderat tillvägagångssätt</h3>

<p>
Envar som distribuerar binära Debian-cd eller cd-avbildningar (eller till och
med binärpaket i andra medier, till exempel via Internet) måste tillhandahålla
den kompletta och motsvarande källkoden för samtliga programvarupaket som
släpps enligt villkoren i GNU GPL.
</p>

<p>
Om källkods-cd inte normalt tillhandahålls, är ett sätt att uppfylla villkoren
att bränna en cd som innehåller de motsvarande källkodsarkiven och lagra den på
en hylla.
Dessutom måste distributören bifoga ett skriftligt erbjudande giltigt under
minst tre år med binärdistributionen, vilket berättar för kunden att den
kompletta och motsvarande källkoden kan erhållas om så önskas.
</p>

<p>
Det enklaste sättet är dock att distribuera både binär- och källkods-cd
samtidigt och till samma pris.
Eftersom cd:er är rätt billiga numera kommer detta endast att marginellt påverka
priset.
</p>

<h3>Ytterligare förklaringar</h3>

<p>
Det är inte tillräckligt att peka på en tredje parts ftp-server av två orsaker:
</p>

<ul>
 <li>
  Kundens krav på den kompletta och motsvarande källkoden är mot distributören,
  inte mot någon tredje part, helt enkelt för att kunden erhållit
  binärdistributionen från distributören och inte från tredjeparten.

 <li>
  När tredjeparten det hänvisats till uppdaterar eller tar bort ett
  källkodspaket från sin server eller källkods-cd kan inte kunden längre erhålla
  motsvarande källkodspaket därifrån.
</ul>

<p>
När ett källkodspaket (släppt enligt GNU GPL) distribueras eller modifieras och
därefter distribueras bör man alltid lägga källkoden i anslutning till den,
eller åtminstone lagra den någon annanstans.
Om en kund eller användare ber om källkoden vid en senare tidpunkt måste det
vara möjligt att hämta motsvarande källkod.
</p>

<p>
<a href="http://www.fsf.org/">Free Software Foundation</a>
underhåller en lista över ofta ställda frågor med svar (FAQ) som kan fördjupa
förklaringarna ovan:
</p>

<ol>
 <li>
  <a href="http://www.gnu.org/licenses/gpl-faq#DoesTheGPLRequireAvailabilityToPublic">
  Om jag distribuerar GPL:ad programvara mot en avgift, måste jag även göra den
  tillgänglig för allmänheten utan kostand?</a>

 <li>
  <a href="http://www.gnu.org/licenses/gpl-faq#GPLCommercially">
  Om jag använder en programvara som har anskaffats enligt GNU GPL, får jag
  ändra originalkoden till ett nytt program, och sedan distribuera och sälja det
  nya programmet kommersiellt?</a>

 <li>
  <a href="http://www.gnu.org/licenses/gpl-faq#DistributeWithSourceOnInternet">
  Jag vill distribuera binärer utan motsvarande källkod.
  Kan jag tillhandahålla källkoden via ftp istället för via postorder?</a>

 <li>
  <a href="http://www.gnu.org/licenses/gpl-faq#SourceAndBinaryOnDifferentSites">
  Kan jag lägga binärerna på min Internetserver och placera källkoden på en
  annan plats på Internet?</a>

 <li>
  <a href="http://www.gnu.org/licenses/gpl-faq#DistributeExtendedBinary">
  Jag vill distribuera, i binär form, en utökad version av ett program som
  täcks av GPL.
  Är det tillräckligt att distribuera källkoden för originalversionen?</a>

 <li>
  <a href="http://www.gnu.org/licenses/gpl-faq#DistributingSourceIsInconvenient">
  Jag vill distribuera binärer, men det är opraktiskt att distribuera den
  kompletta källkoden.
  Är det tillräckligt om jag ger användarna ändringarna mot
  &rdquo;standard&rdquo;-versionen tillsammans med binärerna?</a>

 <li>
  <a href="http://www.gnu.org/licenses/gpl-faq#AnonFTPAndSendSources">
  Jag vill göra binärer tillgängliga för anonym ftp, men endast sända källkoden
  till personer som beställer den.</a>

 <li>
  <a href="http://www.gnu.org/licenses/gpl-faq#HowCanIMakeSureEachDownloadGetsSource">
  Hur kan jag se till att alla som hämtar binärerna även hämtar källkoden?</a>

 <li>
  <a href="http://www.gnu.org/licenses/gpl-faq#CompanyGPLCostsMoney">
  Jag upptäckte just att ett företag har en kopia av ett GPL:at program och att
  det kostar pengar att få det.
  Bryter de inte mot GPL genom att inte göra det tillgängligt via Internet?</a>
</ol>
