#use wml::debian::template title="UK Linux Expo 2002 -- Rapport"
#use wml::debian::translation-check translation="1.10"

<h3>Debian vid UK Linux Expo i London</h3>

<p>
Det välsmorda Debian-uk-maskineriet skred än en gång till handling för årets
Linux Expo i London.
Phil Hands förhandlade skickligt om .org-sektionen med organisatörerna och ledde
vagt även Debians arbete.
Antalet utvecklare som dök upp var alldeles utmärkt och vi hade ett av de bäst
bemannade stånden på hela mässan, och dessutom ett av de mest besökta.
Charles Briscoe-Smith tillhandahöll och drev ett vid-behov-cd-produktionssystem
för de mer obskyra cd-uppsättningarna så att vi kunde bränna och trycka cd för
allt vad folk behövde.
# "lard-powered van"?!??!?!??
Wookey och hans isterdrivna skåpbil stod för transport av maskiner, monitorer,
cd och öl både hit och tillbaka.
Cd och dvd med Debian-i386 tillhandahölls vänligt nog John Winters från
LinuxEmporium så att vi kunde lämna tillbaka de som inte blev sålda.
</p>

<h3>Ståndet</h3>

<p>
De senaste årens trend fortsatte med en stor Debian-arm-grupp som visade upp
intressanta prylar och underhöll publiken.
Debian-NetBSD och Debian-alpha var representerade och resten av gruppen
besvarade frågor om Debian och fri programvara, sålde cd, dvd och t-tröjor.
Ett antal personer fick högklassig teknisk rådgivning för flera olika problem
och njöt av upplevelsen av att ingen försökte sälja dem något under några få
minuter.
</p>

<p>
För att illustrera skillnaden mellan gratis och fri, som på engelska båda heter
&rdquo;<span lang="en">free</span>&rdquo; och symboliseras genom med uttrycken
&rdquo;<span lang="en">free as in beer</span>&rdquo; (gratis som i öl) och
&rdquo;<span lang="en">free as in freedom</span>&rdquo; (fri som i frihet),
delades gratis öl ut till folk medan vi sålde dem programvaran.
Prylar för några tusen pund såldes, vilket gav en vinst för Debian på omkring
800 pund.
Vi lyckades till och med sälja några uppsättningar s390- och arm-cd förutom de
mer vanliga.
</p>

<p>
Det som demonstrerades var:
</p>

<ul>
 <li>Debian-i386 i olika former, på olika maskiner (naturligtvis).
 <li>Knoppix - live-cd &rdquo;snabb-Debian&rdquo; för att enkelt testa det
     enda riktiga operativsystemet.
     Vi sålde även detta på cd.
 <li>Debian-NetBSD på Matthew Garretts bärbara.
 <li>Debian-alpha demades av Andrew Cater, som även brände cd-skivor.
 <li>Debian-arm-hörnan:
  <ul>
   <li>Paul Kent försökte sig på att visa en Risc-PC-installation (med viss,
       om än inte komplett, framgång).
   <li>En samling tuffa arm-baserade prylar som körde Debian eller derivat
       (Psion5mx, ipaq, LART, RiscPC).
   <li>Nick Bane demonstrerade en ny ARM-plattform med öppen maskinvara &ndash;
       &rdquo;Balloon&rdquo; som kunde tala omkring 8 språk med 3 olika
       syntetiserare.
       Detta drog till sig en hel del intresse, och visade vad du kan göra med
       Debian/familiar på en inbyggt enhet och gav oss en omnämning på ZDNet.
  </ul>
</ul>

<p>
Andra utvecklare som hjälpte till var: Dave Swegen, Jonathan McDowell,
Paul Hedderly, Paul Sladen och David Pashley (som var KDE-ståndet).
</p>

<h3>Föredragen</h3>

<p>
Phil Hands representerade Debian i den &rdquo;Stora Linuxdebatten&rdquo; båda
dagarna.
Han gav en Sunchef en fin avhyvling när han beskrev Staroffice som &rdquo;fri
programvara&rdquo;, vilket gav honom ett bravorop.
Han ifrågasättande avslöjade även att Gregory Blepp (SuSEs internationella vice
vd) inte förstod vad fri programvara var och, oroande nog, verkade vara rätt
stolt över detta faktum.
Simon Tindel (Sunchefen) återkom djärvt på den andra dagen trots att Sun hade
tilldelats, genom en omröstning, ett par falska bröst för &rdquo;tjänster för
Linux&rdquo;.
</p>

<p>
Den andra dagens IBM-representant, Andy Hoiles, visade verkligen att IBM
&rdquo;fattar&rdquo; genom att vara extremt positiv om skalbarheten och den
allmänna förträffligheten hos Linux, och avfärdande mot de andra
representanternas (Suns och HPs) skenheliga &rdquo;endast server&rdquo;-,
&rdquo;endast 1 eller 2 CPU:er&rdquo;, &rdquo;endast vadsomhelst&rdquo;-attityd.
När han nämnde att Red Hat och SuSE var på väg mot att bli mer
<abbr title="Independent Software Vendor">ISV</abbr>-vänliga genom att sakta
ned sin släppcykel till var 18 månad, påpekade Phil att Debian aldrig har
lyckats få ut två utgåvor inom en och samma 18-månadersperiod.
Efter en kort diskussion sade han därför något i stil med:
&rdquo;Åh, okej. IBM säger 'ISV:er bör välja Debian' :-)&rdquo;
</p>

<p>
Andra .org:are som höll  föredrag var:
Den unikt underhållande Michael Meeks (Gnome2), den oförtröttelige
välunderrättade Julian Midgely (<span lang="en">Campaign for
Digital Rights</span>), Eddie Bleasdale (säker skrivbordsdatahantering), Tom
Weiss (fri innehållshantering) och den okuvlige Like Leighton (läxor lärda från
Samba) som, trots kungöranden om att mässan var slut, fortsatte till efter att
säkerhetsvakterna hade börjat schasa ut den sista av besökarna ur hallen.
</p>

<h3>Mässan</h3>

<p>
I allmänhet var mässan en framgång för Debian, den gav oss exponering gentemot
den verkliga allmänheten, och gav användbar vinst.
Det är rätt hårt arbete men värt att göra.
Själva mässan i sig var dock en blek skugga av sig själv under åren då
&rdquo;Linuxboomen&rdquo; var som störst med en rätt futtig mängd stånd.
Debian och SuSE var de enda namnkunniga distributioner som fanns representerade
och flera besökare förstod att det inte fanns särskilt mycket annat av
intresse, även om jag tyckte att Apples Mac OS X-skrivbordsdemon var rätt så
flott, och vi lyckades smyga in oss på deras sladdlösa nätverk så att vi fick
den där ytterst viktiga kopplingen mot omvärlden :-)
</p>

<div class="quoteblock"><cite>Wookey</cite></div>
