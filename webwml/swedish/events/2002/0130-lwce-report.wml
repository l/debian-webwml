#use wml::debian::template title="Linux World Expo and Conference New York 2002 &ndash; rapport"
#use wml::debian::translation-check translation="1.3"

<p>Mellan onsdagen den 30 januari och fredagen den 2 februari var
Debianprojektet närvarande vid <span lang=en>LinuxWorld Conference and
Expo</span> i <span lang=en>New York</span>.
Clint Adams, Dann Frazier, Joey Hess, Jimmy Kaplowitz, Matt Taggart och
undertecknad (Jaldhar Vyas) representerade Debian.
Övriga utvecklare som tittade förbi var Christophe Barbe, Chris Fearnley,
Laurence J. Lane, Kenshi Muto, Roger So och Takatsugu Nokubi.</p>

<p>Efter några inledande problem med att mässledningen inte ville ge oss ström
eller nätverksanslutning i vår monter (vilka löstes på ett trevligt sätt) fick vi
maskiner med flera arkitekturer (sparc, mips, alpha och parisc) att köra, vilket
flera besökare tyckte var mycket imponerande.</p>

<p>Mässan var mindre och stämningen mer dämpad än tidigare år.
Stora företag som Sun, IBM och Hewlett-Packard dominerade mässan.
Vilket leder mig in på de goda nyheterna: även om hysterin med
börsintroduktioner hör till det förgångna tas Linux i sig självt fortfarande på
allvar av både kostymnissar och tekniker.</p>

<p>Besökarna i vår monter tycktes falla i två grundläggande kategorier:
De som känner till Linux och är väl medvetna om Debian respektive personer för
vilka Linux var helt nytt och som inte alls visste vad Debian var.
Kanske kan Debian hitta sätt att nå denna andra grupp?
Tvärtemot förväntningarna upptäckte jag att vårt ståndaktiga förordande av fri
programvara inte oroade någon &ndash; inte ens kostymnissarna.
Detta är viktigt att notera eftersom en ofta förekommande
&rdquo;<a href="http://susning.nu/FUD">FUD</a>&rdquo;-retorik säger att man
måste tona ner den här typen av idéer när man talar med företagsfolk.
Det behövs inte, man måste bara vara förstående för deras intressen och svara
ärligt på deras frågor.</p>

<p>Den enda otäcka situationen uppstod när en kille från iPlanet nästan förförde
oss in i den stängda programvarans värld med sina mörka, hypnotiska
försäljningstongångar och förledande plastmapp.
Som tur var lyckades vi finna ursäkter för att undvika att delta på hans
demonstration och därmed falla i hans våld, och plastmappen försvann under
mystiska omständigheter.
Den är dock fortfarande på fri fot och anses vara farlig.</p>

<p>De vanligaste frågorna hos folk var:
&rdquo;När kommer Woody släppas?&rdquo; och &rdquo;När kommer ni förbättra
installationen?&rdquo;</p>

<p>Till syvende och sist hade vi skoj, träffade colk och visade vår lilla juvel
till operativsystem.
Vi tjänade nästan 1500 USA-dollar i t-tröjeförsäljning som kommer projektet till
godo.</p>

<p>Vi vill tacka Sun Microsystems för att de lånade ut ett Ultra10-system och
en tuff platt skärm till oss.</p>

<div align="right">Jaldhar H. Vyas</div>
