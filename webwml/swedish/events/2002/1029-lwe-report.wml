#use wml::debian::template title="Linux World Expo and Conference Frankfurt 2002 -- Rapport"
#use wml::debian::translation-check translation="1.8"

<p>
Mässan ägde rum i en del av hall 6 i Frankfurter Messe från tisdagen den 29
oktober till torsdagen den 31 oktober.
</p>

<h2>Bygga montern</h2>

<p>
Det var inte så enkelt som man kunde tro att bygga montern.
Vi hade en del problem med att få tag på någon som kunde få in all maskinvara
till utställningsområdet.
Som tur var erbjöd sig Jan Haas sin hjälp och sin bil.
</p>

<p>
När vi kom till montern var vi lite irriterade då vår monter bara hade en vägg,
trots att Alex hela tiden trott att den skulle ha två.
Så vi förkastade hans plan, flyttade de möbler vi fått och efter två timmar hade
vi en monter som såg trevligt ut.
</p>

<p>
Det största problemet var att få tag i en projektor.
Även om vi i Achim Lange från Network Appliance hittade någon som kunde låna ut
en till oss, kunde vi inte få den till mässområdet (Achim blev sjuk och kunde
plötsligt inte själv kunde komma med projektorn).
Till slut fick vi dock tag på den, och till trots mot Alex farhågor att ingen
skulle kunna se något på de mörkgrå väggarna såg det riktigt bra ut.
</p>

<h2>Montern</h2>

<p>
Vi var riktigt långt borta, montern var längst bort från ingången i ett hörn.
Å andra sidan var montern mittemot Credativs monter där Michael Meskes och
Noël Köthe befann sig, vilka utrustade oss med cd-skivor och broschyrer och kom
över för att småprata då och då.
Eftersom montern bara hade en vägg kunde vi inte hänga upp allt för många
affischer, projektorn använde största delen av väggen.
Vi var tvungen att dela en DSL-anslutning med hela .org-paviljongen, men det
fungerade bra för det mesta.
Två bärbara på ett litet bord och en skrivbordsdator i hörnet fyllde ut
montern,
projektorn var kopplad till en av de bärbara.
Samtliga datorer var i386.
</p>

<h2>Personalen</h2>

<p>
Alexander Schmehl, Jörg Jaspert, Chris Halls och Michael Banck var i montern
största delen av tiden. Daniel Priem var i montern hela tisdagen, Rene Engelhard
hjälpte till på onsdagskvällen och Erik Tews dök dessutom upp en kort period på
tisdagskvällen.
Som nämnts ovan kom Noël över flera gånger för lite småprat och han pratade även
med besökarna.
</p>

<h2>Besökarna</h2>

<p>
Självklart var det en rätt så omväxlande omlopp av besökare i vår monter.
För det mesta var en eller två av oss inte involverade i diskussioner och kunde
läsa e-post eller titta på de andra montrarna.
Under vissa längre perioder kom det inga besökare alls (vanligtvis framemot
kvällarna) och ibland var montern helt belägrad av folk...
</p>

<p>
Flera typer av personer besökte vår monter:
</p>

<ul>
 <li>
  Personer från företag och offentlig administration som tittade på alla
  projekt, och som frågade oss:
  &rdquo;Så, vad är så speciellt med, öh, Debian?&rdquo;
  Jag förklarade allmänna saker om &rdquo;stable&rdquo;, security.debian.org,
  non-free != Debian, och så vidare.
 </li>
 <li>
  Personer som liknade de ovan, men som frågade saker som:
  &rdquo;Så jag har hört att Debian har utomordentliga säkerhetsuppdateringar.
  Hur fungerar det?&rdquo; De var trevliga att prata med, diskussionerna var
  huvudsakligen väldigt tekniska.
 </li>
 <li>
  Folk från andra montrar som AMD eller Sun som säger saker som:
  &rdquo;Tja, vi måste använda SuSE/Red Hat på jobbet, men hemma kör jag
  självklart Debian. Bra gjort!&rdquo;
  De stannade ofta kvar för lite småprat och/eller klaga på SuSE.
 </li>
 <li>
  Personal från andra montrar som frågade om specifikt Debianrelaterade saker.
  Till exempel en Oracleanställd som stod i SuSE-montern kom över en gång och
  frågade om Oracle fungerade på Debian, och vad han inofficiellt om de frågade
  efter Debian.
  En AMD-anställd som berättade för oss att han gärna skulle vilja se en
  Opteronanpassning av Debian och ett tag diskuterade 64-bitars-användarrymd
  kontra 32-bitars.
 </li>
 <li>
  Vanliga besökare som tydligen inte kände till Debian allt för väl, tog en cd
  och försvann.
 </li>
 <li>
  Vanliga Debiananvändare som berömde oss för vårt arbete och vanligtvis
  stannade kvar rätt länge med alla möjliga allmänna frågor och/eller
  berättelser om hur de använder Debian/Linux (vilket ibland blockerade
  diskussioner med andra, ännu ej omvända personer).
  En av dem ville till och med ha våra autografer på sin nyköpta
  LinuxTag-Debian-cd-uppsättning...
 </li>
 <li>
  Vanliga Debiananvändare med väldigt specifika frågor som vi försökte besvara.
  En av dem undrade hur han skulle installera Debian på någon obskyr variant av
  Alfamaskin som kräver en skräddarsydd kärna eller något, till exempel.
 </li>
 <li>
  Kändisar. Klaus Knopper, killen bakom den kända live-cd:n Knoppix besökte vårt
  monter på onsdagen om jag minns rätt.
  Han visade hur man permanent installerar Knoppix på en hårddisk och upplevde
  för första gången någonsin en Debianinstallation.
  Jörg Schilling befann sig i vår monter under en längre period på onsdagen och
  torsdagen, och beskrev sitt smake-system och några andra av sina program för
  Jörg (och Michael, när han kunde lyssna).
  Mycket intressant.
  Frank Ronneburg, författare till
  &rdquo;<span lang="de">Debian GNU/Linux Anwenderhandbuch</span>&rdquo; och
  Ralf Nolden, KDevelop-utvecklare och nyligen konverterad till Debian var de
  andra kändisarna.
 </li>
</ul>

<h2>Prylarna</h2>

<p>
Vi hade broschyrer och LinuxTag-cd.
En del frågade efter affischer eller t-tröjor, men jag tror det var för få för
att det skulle ha varit värt besväret (jag köpte dock en FSF-tröja).
I stort sett ingen donerade något mot cd-skivorna, det är trots allt en
företagssak.
Vi fick slut på skivor någon gång under torsdagen, varpå vi brände tomma skivor
för intresserade besökare med Jörgs brännare.
Michael Meskes har dock fortfarande 700 broschyrer kvar.
Jo, och LinuxLand &rdquo;donerade&rdquo; några pc-lådeklistermärken med
Debianvirveln till utvecklarna efter lite övertalning.
</p>

<h2>Projektorn</h2>

<p>
Största delen av tisdagen och onsdagen användes projektorn för att visa
&rdquo;bb&rdquo; som skärmsläckare.
Alexander Schmehl gick igenom installationen för några besökare på onsdagen och
torsdagen vilket ytterligare fick upp intresset bland övriga besökare :)
Kanske borde vi sätta upp en skylt &rdquo;Installationsdemonstration vid
önskemål&rdquo; någonstans i montern nästa gång, jag tyckte det var en riktigt bra
demonstration.
</p>

<h2>Det sociala evemenanget/kvällarna</h2>

<p>
Det så kallade &rdquo;Linux World get together Party&rdquo; var ett bra och
välorganiserat party!
Organisatörerna, som var sponsrade av AMD, hyrde källaren på &rdquo;Römer&rdquo;
(det är var stadsfullmäktige håller till, inte billigt) och hyrde några bussar
för att ta oss dit från utställningsområdet.
De hyrde självklart en mycket bra cateringfirma som gjort en mycket god buffé.
Mat och dryck var gratis, det enda som var dåligt var musiken.
Jag tror att DJ:en ville sluta tidigt, så han spelade sin musik högre och högre
;)
</p>

<h2>Slutsatsen</h2>

<p>
Jag var riktigt nöjd med mässan.
Vår monter verkade vara ett av de mest välbesökta i .org-paviljongen.
Jag lyckades tala med många intresserade och intressanta personer under tiden,
och även småprata med andra utvecklare och användare.
Jag tror att alla jag talade med som redan kände till Debian var positivt
inställda, en del verkade ha kommit enkom för vår monter.
De som inte kände till Debian verkade åtminstone vara lite imponerade.
</p>

<div class="quoteblock"><cite>Michael Banck</cite></div>
