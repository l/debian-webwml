#use wml::debian::template title="Checklista för ett bås"
#use wml::debian::translation-check translation="1.6"

<p>Den här listan är avsedd att hjälpa folk att organisera ett bås för
Debianprojektet på mässor.
Sänd kommentarer till <a href="mailto:events@debian.org">events@debian.org</a>.

<h3>Organisera ett bås</h3>

<p>Listan är sorterad, men en del saker kan göras parallellt, och en del
saker kan naturligtvis göras i en annan ordning.

<ol>

<li>
Finns det några andra som också är intresserade av att driva ett bås för Debian?
Det behövs två eller flera personer att driva ett bås; om ingen annan vill eller
kan hjälpa till, tänk över om du verkligen vill driva ett bås.

<li>
Nu när det finns ett par stycken som kommer att hjälpa till med båset, kommer
någon av er att ta med en maskin?
Om inte, tänk över om ni verkligen vill driva båset, eftersom det kommer vara
rätt tomt utan maskiner.

<li>
Nu när både folk och maskiner är tillgängliga är det dags att kontakta
administrationen och fråga dem om det går att få ett gratis bås för projektet.

<li>
Se till att båset faktiskt kommer vara möblerat.

<li>
Kontrollera om det finns väggar att hänga upp affischer på.

<li>
Se till att båset har ett strömuttag.

<li>
Om det är tillgängligt gratis eller till ett lågt pris, be om IP-anslutning
om du tror det vara användbart för båset.

<li>
Om affischer kan användas, se efter om du har råd att skriva ut stora affischer,
eller om du kan få någon att sända några till dig
(se <a href="material">materiel för bås</a>).

<li>
Se efter om du har råd att skriva, formge och skriva ut broschyrer så att
besökarna har något att ta med sig
(se <a href="material">materiel för bås</a>).

<li>
Om det är en stor utställning, se om någon vill producera Debian-cd:er för
besökare.
Se om du kan hitta sponsorer som kan betala för produktionerna så att besökarna
kan få dem gratis.

<li>
Om någon som är kapabel till att hålla ett föredrag om Debian i allmänhet
eller en speciell vinkling av projektet kommer att finnas i båset, be
honom att skriva in sig hos administrationen om de är intresserade av
föredraget.
Hur som helst kan du alltid planera in föredrag i båset, se till att
planera tidsschemat i förväg (den första dagen) så att folk känner till det.

<li>
Även om inget formellt föredrag organiseras kan du alltid be
organisationen om ett rum för att organisera ett "Birds of a feather"-möte
(BOF, ung. "lika barn ...").
En BOF är ett informellt möte mellan utvecklare och användare utan någon
speciell disposition där vem som helst kan ställa de frågor de är
intresserade av.
De är väldigt informativa eftersom utvecklaren får möjlighet att få reda på
vad folk tycker och folk får svar på de frågor de har.

<li>
Kontakta events@debian.org så att vi kan lägga till evenemanget på våra
evenemangssidor.

<li>
Diskutera med administrationen hur många bord och stolar som behövs i båset.

<li>
Se till att det finns tillräckligt många strömdelarkablar i båset så att
maskinerna faktiskt kan slås på.

<li>
Se till att det finns tillräckligt med nätverkskablar och nav/växlar i
båset så att maskinerna kan anslutas - och kopplas mot nätverk om möjligt.

<li>
Tomma bord ser inte bra ut, överväg att använda vita bordsdukar så att båset
ser mer professionellt ut.

<li>
Några evenemang anordnar sociala träffar för föredragshållare och utställare.
Se om det kommer vara ett och hur du kan delta om du är intresserad.
En tumregel: En social träff är vanligtvis rätt så trevlig eftersom du möter
folk från andra projekt/företag och kan relaxa utanför den stressiga
utställningen.

<li>
Se till att ta så tillräckligt med fingeravtryck av din GnuPG med dig så
att andra kan <a href="keysigning">signera</a> den.
Glöm inte heller ditt pass eller körkort för att visa din identitet.

<li>
Om du kan få pengar för att göra fler saker i båset kan du läsa några
bra idéer om
<a href="material">sälja prylar i båset</a>.

</ol>

<p>E-post om organiseringen av båset och föredrag sänds till en av
<a href="booth#ml">sändlistorna</a> så att de blir officiellt erkända,
arkiverade och kan locka fler att delta.

<p>Om du inte vill sända den sortens brev till en allmänt tillgänglig
lista kan du alltid sända dem till events@debian.org så att vi kan ge
råd till dig om det behövs eller är användbart.
Vi kommer dock inte kontakta administrationen och kringgå ditt engagemang.

<h3>Driva ett bås</h3>

<ul>

<li>
Om du vill driva ett professionellt bås är det alltid bra att veta var du
lägger från dig jacka, extraskor, drycker och annat.
Kontakta administrationen om det kommer finnas ett litet rum för det.

<li>
Kontrollera med administrationen om hur du kommer till båset under mässan
innan det öppnas för allmänheten.
Vissa mässor kräver speciella utställarpasserkort.

<li>
På mässan bör ration utvecklare per besökare inte överstiga två (2,0).
Det är trevligt att ha ett bås fullt med folk, men det är inte speciellt
inbjudande om båset redan är fullt med Debianfolk och ingen besökare kan
komma in.

<li>
Glöm inte att ta en gruppbild av alla personer från Debian som hjälper till.
Detta glöms ofta, men hjälper mycket med att koppla bilder till namn
samtidigt som det gör Debian mindre anonymt.

<li>
Lämna inte båset fullt med skräp, såsom tomma flaskor och liknande,
när dagen är slut, eller i slutet på mässan.

</ul>

