#use wml::debian::template title="Nyckelsignering"
#use wml::debian::translation-check translation="1.2"

<p>Eftersom många utvecklare träffas på mässor eller konferenser har de blivit
ett trevligt sätt att få andra att signera sina GnuPG-nycklar och förbättra
sitt pålitlighetsnätverk.
Speciellt har det varit mycket intressant att signera nycklar och möta andra
utvecklare för de som är nya i projektet.

<p>Följande lista är avsedd att hjälpa dig köra en
nyckelsigneringssession.  Du skall bara signera en nyckel under
åtminstone två villkor:

<ol>
<li>Nyckelns ägare övertygar den som skall signera att identiteten i
UID verkligen är deras egen idintitet, på ett sätt som den som skall
signera är villig att acceptera.  Vanligtvis innebär detta att
nyckelägaren måste visa ett ID-kort med bild utgivet av en myndighet
som stämmer med nyckelns ägare.  (Somliga känner till att
myndigheternas ID-kort är lätta att förfalska, och att trovärdigheten
hos den utgivande myndigheten är tvivelaktig, så de kan begära andra
och/elle alternativa identitetsbevis.)

<li>Nyckelägaren verifierar att nyckelns fingeravtryck är deras eget.

</ol>

Det viktigaste är att om nyckelns ägare inte aktivt deltar i utbytet,
så kan varken krav 1 eller 2 uppfyllas.  Ingen kan utföra
nyckelägarens del i krav 1, för då kan vem som helst med ett stulet
ID-kort skapa en PGP-nyckel till det och låtsas vara en bulvan för
nyckelägaren.  Ingen kan heller göra nyckelägarens del av krav 2, för
då skulle bulvanen byta ut fingeravtrycket till ett annat med
nyckelägarens namn på, och få någon att signera fel nyckel.

<ul>

<li>
Du behöver utskrivna GnuPG-fingeravtryck och ett identitetskort som kan bevisa
din identitet (pass, körkort, eller liknande).

<li>
Fingeravtrycket ges till de som bör signera din nyckel efter mötet.

<li>
Om du ännu inte har en GnuPG-nyckel, skapa en med <code>gpg --gen-key</code>.

<li>
Signera bara en nyckel om identiteten hos den person vars nyckel du signerar
har bevisats.

<li>
Efter mötet måste du hämta GnuPG-nyckeln för att signera den.
Följande kan vara till hjälp:

<pre>
       gpg --keyserver keyring.debian.org --recv-keys 0xDEADBEAF
</pre>

<li>
För att signera nyckeln, gå in i redigeringsmenyn med

<pre>
       gpg --edit-key 0xDEADBEAF
</pre>

<li>
I GnuPG väljer du alla användar-id som skall signeras med <code>uid n</code>.

<li>
För att signera en nyckel skriver du <code>sign</code>.
Du kommer därefter att visas fingeravtrycket för den nyckeln, jämför detta
med vad du fick från personen du mötte.

<li>
Avsluta GnuPG med <code>quit</code>

</ul>

<h3>Vad du inte skall göra</h3>

<p>Du skall aldrig signera någons nyckel om ni inte har träffats
personligen. Att signera en nyckel baserat på något annat än
förstahandsinformation förstör användbarheten av
pålitlighetsnätverket.  Om någon vän tar med ditt ID-kort och ditt
fingeravtryck utan att du är där och intygar att fingeravtrycket är
korrekt, hur kan andra utvecklare binda samman identiteten med
fingeravtrycket?  Bara din väns ord och andra signaturer på din nyckel
-- det är inte bättre än att signera nyckeln bara för att andre har
gjort det!

<p>Det är trevligt att ha fler signaturer på sin nyckel, och det är
frestande att fuska lite på vägen.  Men att ha pålitliga signaturer är
viktigare än att ha många, så det är mycket viktigt att vi är så
strikta vi kan med signeringsprocessen.  Att signera någon annans
nyckel är en försäkran om att du har förstahandsinformation om
nyckelägarens identitet.  Om du signerar utan att egentligen mena det,
så är pålitlighetsnätverket inte längre pålitligt.
