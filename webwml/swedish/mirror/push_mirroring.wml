#use wml::debian::template title="Push-spegling"
#use wml::debian::translation-check translation="1.6"

<p>&rdquo;Push&rdquo;-spegling är en form av spegling med rsync som minimerar tiden det tar
för ändringar i huvudarkivet att nå speglarna.
Den servande spegeln använder en utlösarmekanism för att informera
klientspegeln om att den måste uppdateras.

<p>&rdquo;Push&rdquo;-spegling tar lite mer tid i anspråk att sätta upp, eftersom de
som är ansvariga för upp- och nedströmsspeglarna måste utbyta
information.
Fördelen är att uppströmsspegeln är den som påbörjar speglingsprocessen
direkt efter att dess eget arkiv har uppdateras, vilket gör att ändringar i
arkivet propageras extremt snabbt.

<h2>Förklaring av metoden</h2>

<p>Först en kort förklaring av ssh:
Ssh gör det möjligt att koppla upp sig mot konto på olika maskiner på ett
säkert sätt.
Förutom att lösenord aldrig sänds i klartext, så är du även i stora drag
garanterad att så fort du gjort en uppkoppling mot en maskin att framtida
uppkopplingar verkligen sker mot samma maskin, något som förhindra många
attacker av typen &rdquo;man-in-the-middle&rdquo;, alltså att någon på vägen
avlyssnar/förändrar kommunikationen.

<p>En funktionalitet som finns i ssh är möjligheten för användaren att lägga
den publika identitetsnyckeln för en användare på en annan maskin och lägga
den bland de auktoriserade nycklarna på sin egen maskin.
Standardinställningen är då att användaren på den andra maskinen (som har
den privata identitetsnyckeln som hör ihop med den publika identitetsnyckeln
som du fått) då får inloggningsbehörighet på ditt konto.
Det är dock möjligt att lägga in en text till en auktoriserad nyckel som
begränsar den typ av åtkomstbehörighet som den person som använder den
nyckeln för att komma åt ditt konto får.

<p>Därför, för att skydda spegeln nedströms, har nyckeln som fås av spegeln
uppströms en sådan begränsning som bara tillåter personen som använder ditt
konto att göra en sak - att starta programmet på din maskin som uppdaterar
din spegel.
Även om någon (en elak tredje part) lyckats knäcka nyckel så är det enda de
kan göra att starta speglingsprogrammet på din maskin.
Du behöver inte ens oroa dig för att flera kopior av programmets startas,
eftersom en låsfil används.

<p>Rsync på maskinen uppströms kan konfigureras att begränsa vilka som kan
spegla en viss avdelning medelst användarnamn och lösenord.
Dessa är helt separerade från <kbd>/etc/passwd</kbd> så en &rdquo;push&rdquo;-server
behöver inte oroa sig för att ge andra tillgång till sin maskin.
Detta bör dock inte vara ett problem, eftersom det värsta som kan hända är
att en tredje part får möjlighet att spegla Debiansidorna från den platsen.

<h2>Sätta upp en &rdquo;push&rdquo;-speglingsklient</h2>

<p>Det är bäst att sätta upp detta med ett konto för en vanlig användare,
inte root.
Innehållet i den publika ssh-nyckeln som du får från spegeln uppströms ska
placeras i <kbd>~&lt;användare&gt;/.ssh/authorized_keys</kbd>.

<p>För att bli &rdquo;push&rdquo;-klient för ftp-arkivet behöver du filerna
<a href="ftpsync">ftpsync</a> samt <a href="ftpsync.conf">ftpsync.conf</a>
Redigera ftpsync.conf och följ anvisningarna i den tillsammans med den
information som du får från spegeln uppströms.

<p>För att bli "push"-klient för non-US-ftp-arkivet behöver du filerna
<a href="ftpsync-non-US">ftpsync-non-US</a> samt
<a href="ftpsync-non-US.conf">ftpsync-non-US.conf</a>.
Filerna har olika namn så att du kan använda samma konto för att spegla
båda arkiven.

<p>För att bli &rdquo;push&rdquo;-klient för webbsidorna behöver du filerna
<a href="websync">websync</a> och <a href="websync.conf">websync.conf</a>.
Redigera websync.conf och följ anvisningarna i den tillsammans med den
information som du får från spegeln uppströms.

<h2>Push-Primary-klienter</h2>

<p>&rdquo;Push-Primary&rdquo;-speglingsklienter, även kända som nivå-1-speglar
(&rdquo;Tier-1&rdquo;), är de &rdquo;push&rdquo;-speglingsklienter som tillåts spegla från vårt
huvudarkiv.

<p>Om din server har en <strong>väldigt</strong> bra anslutning (både väldigt
bra bandbredd och bra koppling till de stora ryggradsnäten), och du är villig
att låta andra platser spegla från dig, så kan du överväga att berätta det
för oss, så att vi kan överväga att låta dig bli &rdquo;push&rdquo;-server.
Du kan dock inte förvänta dig att det händer inom kort tid, eftersom
vi redan har ett hyfsat antal nivå-1-speglar.

<p>Om din plats blir en primär &rdquo;push&rdquo;-spegel för ftp-arkivet behöver du
den öppna ssh-nyckeln för archvsync@ftp-master.debian.org, antingen
<a href="identity.pub.master.ftp">SSH1</a>- eller
<a href="id_rsa.pub.ftp-master">SSH2</a>-versionen av den.
</p>

<p>Om din plats blir en primär &rdquo;push&rdquo;-spegel för non-US-ftp-arkivet behöver du
öppna ssh-nyckeln för archvsync@non-us.debian.org, antingen
<a href="identity.pub.non-US.ftp">SSH1</a>- eller
<a href="id_rsa.pub.non-US">SSH2</a>-versionen av den.
</p>

<p>Om din plats blir en primär &rdquo;push&rdquo;-spegel för webbsidorna behöver du
den öppna ssh-nyckeln för archvsync@www-master.debian.org, antingen
<a href="identity.pub.master.ftp">SSH1</a>- eller
<a href="id_dsa.pub.www-master">SSH2</a>-versionen av den.
</p>

<h2>Sätta upp en &rdquo;push&rdquo;-speglingsserver</h2>

<p>Givet det stora antalet speglar och storleken på Debianarkivet är det inte
möjligt för alla speglar att använda huvudarkivet som uppströmskälla för
Debian (dvs. deras &rdquo;push&rdquo;-speglingsserver).
Det är mycket mer effektivt att fördela belastningen över ett antal
&rdquo;push&rdquo;-speglar utspridda över jordklotet.

<p>&rdquo;Push&rdquo;-speglingsservrar bör vara
&rdquo;push&rdquo;-speglingsklienter hos huvudarkivet (eller möjligen någon
annan &rdquo;push&rdquo;-spegel), och bör dessutom
innehålla en spegel av hela Debianarkivet.

<p>Se <a href="push_server">förklaringssidan</a> för detaljerad information.
