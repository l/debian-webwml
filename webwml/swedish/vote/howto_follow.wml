#use wml::debian::basic title="Debianröstning - följa ett förslag" BARETITLE="true"
#use wml::debian::votebar
#use wml::debian::translation-check translation="1.4"

<h2>Förslag</h2>
<p>Ett förslag kan introduceras av en utvecklare genom att posta ett
meddelande på en kvalificerande sändlista, vilket är en
"allmänt läsbar elektronisk sändlista angiven av projektledarens
deputerad(e)."
Fram tills nu har ingen sändlista angivits som kvalificerande, så vi
använder -devel och -devel-announce.
Det finns inget speciellt krävt format på förslagstexten, men det finns
några <a href="./howto_proposal">riktlinjer</a>.

<hr>
<h2>Introduktion</h2>
<p>Ett förslag anses vara formellt introducerat om det har föreslagits
antingen av projektledaren eller av den tekniska kommittén.
Annars måste förslaget ha fem (5) ytterligare bifall innan det kan
öppnas för diskussion.
Innan förslaget har accepterats på detta sätt är det inte öppet för
diskussion, åtminstone inte officiellt.

<hr>
<h2>Diskussion</h2>
<p>Ett förslag är öppet för diskussion i minst två (2) veckor, varefter den
ursprunglige föreslagaren eller en av de fem som bifallit kan begära
omröstning.
Omröstningen sker inte automatiskt efter diskussionen.
Projektledaren kan, efter sitt godtycke, tillåta omröstningen att börja en
vecka tidigare, eller kräva att diskussionensperioden förlängs ytterligare
en vecka.

<hr>
<h2>Omröstning</h2>
<p>När omröstningen har begärts kommer en röstsedel att skickas ut till den
angivna sändlistan, vilken de röstberättigade utvecklarna fyller i och
skickar tillbaka till adressen som anges på röstsedeln.
Röstningsperioden är två veckor (men kan förkortas eller förlängas med en
vecka av projektledaren efter sitt godtycke).
Röstningsperioden kan avbrytas av projektsekreteraren om resultatet blir
uppenbart.

<p>Röstningssystemet kommer att behandla de insända rösterna och skicka
tillbaka en bekräftelse till den röstande.
Efter det att röstningsperioden har avslutats kommer resultatet av
omröstningen, så väl som en lista över röstande och deras röster att postas
på sändlistan.
Den kompletta texten från varje röst kommer att läggas upp på webbplatsen.

<hr>
<h2>Ändringar</h2>
<p>Ändringar av ett förslag kan göras om den som ursprungligen framlade
förslaget och alla fem (5) som bifallit samtycker.
Om någon motsätter sig kan ändringen ändå göras, om den får fem (5) egna
bifall.
Vid omröstningstillfället blir ändringarna alternativ till eller
varianter av förslaget som omröstas.

