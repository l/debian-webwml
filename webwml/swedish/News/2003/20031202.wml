#use wml::debian::translation-check translation="1.6"
<define-tag pagetitle>Rapport från undersökningen av intrånget på Debians servrar</define-tag>
<define-tag release_date>2003-12-02</define-tag>
#use wml::debian::news

<p>
Debians administratörsgrupp och säkerhetsexperter kan till slut konstatera hur
intrånget på fyra av våra projektmaskiner ägde rum.
Den skyldige har dock ännu inte avslöjats.
</p>

<h3>Paketarkiven ändrades inte av inträngaren.</h3>

<p>
Debians administratörs- och säkerhetsgrupper kontrollerade tidigt under
undersöknings- och återinstallationsproceduren att arkiven
(säkerhetsuppdateringar, us, non-us) var intakta, varför projektet kunde åter
kunde öppna säkerhetsarkivet och bekräfta att uppdateringen av den stabila
utgåvan (3.0r2) inte påverkats.
</p>

<p>
Om projektet hade förutsett att utsättas för ett intrång samtidigt som en
uppdatering av den stabila utgåvan skedde kunde de involverade personerna ha
skjutit upp uppdateringen.
De uppdaterade paketen hade dock redan installerats i den stabila utgåvans arkiv
och på filspeglarna vid den tidpunkt intrånget upptäcktes, så det var inte
längre möjligt att skjuta upp uppdateringarna.
</p>

<p>
Baserat på olika sorters styrinformation användes flera olika metoder för att
verifiera paketen och försäkra att inträngaren inte hade ändrat arkiven:
</p>

<ul>
 <li>Externt lagrade listor med MD5-summor insamlade under de senaste veckorna
     på maskiner det inte skett intrång på
 <li>Digitalt signerade .changes-filer för externa debian-devel-changes-arkiv
     på maskiner det inte skett intrång på
 <li>Externt lagrade speglingsloggfiler
</ul>

<h3>Förlopp</h3>

<p>
Nedan beskrivs tidsförloppet vad gäller upptäckten av maskinerna det gjorts
intrång på.
Några av tiderna är uppskattade eftersom vår konversation inte innehöll exakta
tidsstämplar.
</p>

<blockquote>
   <br />28 sep  01:33  Linus Torvalds släpper 2.6.0-test6 med rättad do_brk()
   <br />02 okt  05:18  Marcelo Tosatti applicerar intervallkontroll i do_brk()
   <br />19 nov  17:00  Inträngaren loggar in på klecker med uppsniffat lösenord
   <br />19 nov  17:08  Rootkit installeras på klecker
   <br />19 nov  17:20  Inträngaren loggar in på master med samma uppsniffade lösenord
   <br />19 nov  17:47  Rootkit installeras på master
   <br />19 nov  18:30  Inträngaren loggar in på murphy med tjänstekonto från master
   <br />19 nov  18:35  Rootkit installeras på murphy
   <br />19 nov  19:25  Oops:ar börjar på murphy
   <br />20 nov  05:38  Oops:ar börjar på master
   <br />20 nov  20:00  Oops:ar på master och murphy upptäcks
   <br />20 nov  20:54  Rootkit installeras på gluck
   <br />20 nov  22:00  Bekräftelse att intrång skett på debian.org
   <br />21 nov  00:00  Alla konton inaktiveras
   <br />21 nov  00:34  Security.debian.org kopplas från
   <br />21 nov  04:00  Gluck (www, cvs, people, ddtp) kopplas från
   <br />21 nov  08:30  www.debian.org pekas om till www.de.debian.org
   <br />21 nov  10:45  Allmänheten informeras
   <br />21 nov  16:47  Utvecklarinformationen uppdateras
   <br />21 nov  17:10  Murphy (sändlistor) och master kopplas från
   <br />22 nov  02:41  security.debian.org är åter igång
   <br />25 nov  07:40  lists.debian.org är åter igång
   <br />28 nov  22:39  Linux 2.4.23 släpps
</blockquote>

<h3>Upptäckt</h3>

<p>
På kvällen (GMT), torsdagen den 20 november, upptäckte administratörsgruppen
att kärnan på master utfört flera &rdquo;oops&rdquo;:ar.
Eftersom systemet kört utan problem under en längre tid var man på väg att ta
ner systemet i underhållsläge för att vid en genomgående undersökning försöka
hitta eventuella maskinvarufel.
Samtidigt uppträdde dock exakt samma symptom på ytterligare en maskin, murphy,
vilket gjorde administratörerna misstänksamma.
</p>

<p>
Dessutom har klecker, murphy och gluck &rdquo;Advanced Intrusion Detection
Environment&rdquo; installerat (paketet
<a href="http://packages.debian.org/aide">aide</a>) för att övervaka ändringar i
filsystemet och runt samma tidpunkt började det varna för att
<code>/sbin/init</code> hade ersatts och att mtime- och ctime-värdena för
<code>/usr/lib/locale/en_US</code> hade förändrats.
</p>

<p>
Ytterligare undersökning avslöjade att orsaken till båda dessa problem var
rootkit:et SucKIT (1.3b).
Det innehåller lösenordssniffning och funktioner för att förbigå upptäckt (dvs.
verktyg för att dölja processer och filer) vilka installeras direkt i kärnan,
vilka i sin tur orsakade oops:arna som noterades.
</p>

<h3>Utförlig analys av angreppet</h3>

<p>
På onsdagen den 19 november, runt klockan 17 GMT, användes ett sniffat lösenord
för att logga in på ett oprivilegierat användarkonto på värden klecker
(.debian.org).
Angriparen hämtade sedan via HTTP källkoden för ett (då) okänt sätt att lokalt
utnyttja ett fel i kärnan och uppnådde rootbehörighet via detta säkerhetshål.
Därefter installerades rootkit:et SucKIT.
</p>

<p>
Samma konto- och lösenordsuppgifter användes sedan för att logga in på maskinen
master, för att uppnå rootbehörighet via samma säkerhetshål och även där
installera SucKIT.
</p>

<p>
Angriparen försökte därefter få tillgång till värden murphy med samma konto.
Detta misslyckades eftersom tillgången till murphy är begränsad och dess uppgift
enbart är att fungera som sändlisteserver, varför bara ett fåtal av utvecklarna
har möjlighet att logga in på maskinen.
Eftersom de första inloggningsförsöket misslyckades använde personen sin
rootbehörighet till få tillgång till ett administrativt konto som används för
säkerhetskopiering och fick tillgång även till murphy.
Rootkit:et SucKIT installerades även på denna maskin.
</p>

<p>
Dagen därpå använde angriparen ett lösenord som sniffats från master till att
logga in på gluck, uppnå rootbehörighet där och även där installera rootkit:et
SucKIT.
</p>

<p>
En teknisk undersökning avslöjade exakt datum och tid när programmet
<code>/sbin/init</code> skrevs över och rootkit:et installerades.
Analytikerna upptäckte även den exekverbara fil som användes för att uppnå
rootbehörighet på maskinerna, ett program som var skyddat och förvanskat med
Burneye.
Vid uppackning och disassemblering av programmet kunde säkerhetsexperter
bestämma vilket fel i kärnan som användes.
</p>

<p>
Ett heltalsspill i systemanropet brk användes för att skriva över kärnans minne
(ändra sidskyddsbitarna).
Genom att göra det uppnådde angriparen full tillgång till kärnans minnesrymd
och kunde ändra godtyckligt värde i minnet.
</p>

<p>
Även om denna kod i kärnan förbättrades av Andrew Morton i september och
den har funnits med i förhandsutgåvorna av kärnan sedan oktober, övervägdes inte
säkerhetskonsekvenserna med ändringen, varför ingen av Linuxdistributörerna
sände ut någon säkerhetsbulletin.
När det upptäcktes att felet kunde utnyttjas till att uppnå lokal rootbehörighet
tilldelade projektet <span lang="en">Common Vulnerabilities and Exposures</span>
CAN-2003-0961 till detta problem.
Det rättades i Linux 2.4.23 som släpptes i slutet av förra veckan och i Debians
säkerhetsbulletin
<a href="$(HOME)/security/2003/dsa-403">DSA 403</a>.
</p>

<p>
Linux 2.2.x påverkas inte av denna sårbarhet eftersom intervalltester förekom
tidigare.
Det antas även att Sparc- och PA-RISC-kärnor inte heller är sårbara eftersom
användar- och kärnadresser lagras i olika adressrymder på dessa maskiner.
</p>

<p>
Vi ber om förståelse för att vi inte kan ge alla och envar tillgång till den kod
som användes för att utnyttja problemet, så be oss inte om att få det.
</p>


<h3>Återställning</h3>

<p>
Efter att maskinerna kopplats från skapades avbildningar av hårddiskarna, vilka
lagrades på en annan maskiner och distribuerades till de som utförde den
tekniska undersökningen.
De tre maskinerna i USA (master, murphy, gluck) ominstallerades därefter och
deras tjänster återställdes en efter en efter att tillämpliga
tjänsteadministratörer hade undersökt dem.
</p>

<p>
På klecker sköts dock detta upp till ett planerat underhåll så att
säkerhetsarkivet kunde tas i drift tidigare än de andra tjänsterna.
Vid den tidpunkten hade vi inte heller konsoltillgång till klecker, så all
återhämtning fick göras utifrån.
Efter att en diskavbildning skapats via en seriekonsolinloggning på en lokal
maskin på en brandväggsskyddad nätverksanslutning togs rootkit:et bort, byttes
kärnan ut och härdades, binärer dubbelkollades och säkerhetsarkivet verifierades
mot flera olika externa källor.
Maskinen kommer att ominstalleras under de kommande veckorna.
</p>

<p>
Som en säkerhetsåtgärd för att förhindra intrång på ytterligare maskiner
inaktiverades samtliga utvecklarkonton i LDAP och SSH-nycklar togs bort från de
viktigare maskinerna.
Detta omöjliggjorde dock så gott som allt offentligt arbete på Debian, vilket
normalt kräver möjlighet att sända in filer och tillgång till CVS-arkiven.
</p>

<p>
Alla lösenord som används på quantz (dvs. all Alioth-, arch- och
subversionlösenord) har också stängts av och samtliga auktoriserade SSH-nycklar
har tagits bort.
Använd systemet för glömt lösenord för att
<a href="https://alioth.debian.org/account/lostpw.php">begära</a> ett nytt
lösenord.
</p>
   
<p>
När alla tjänster är igång igen och maskinerna är tillräckligt skyddade kommer
LDAP att återställas så att utvecklarna kan
<a href="http://db.debian.org/password.html">skapa</a> ett nytt lösenord igen.
När detta sker kan vi dock inte säga för närvarande.
</p>

<p>
Vid återställningen ominstallerades SSH på de maskiner det gjorts intrång på,
varför det lagts upp nya RSA-värdnycklar och nyckelfingeravtryck för dessa
värdar.
Nycklarna kommer läggas in i LDAP så fort som de skapats och kan hämtas
<a href="http://db.debian.org/machines.cgi">från detta skript</a>.
</p>


<h3>Konsekvenser</h3>

<p>
<strong>Byt dina lösenord!</strong>
</p>

<p>
Eftersom lösenord sniffats på de värdar det gjorts intrång på kan alla utgående
anslutningar som innehåller ett lösenord också anses vara komprometterade, dvs.
lösenorden måste anses vara kända för inträngaren.
De bör därför bytas omedelbart.
</p>

<p>
Om någon dessutom haft tillgång till en Debianmaskin och använt samma lösenord
eller lösenfras på andra maskiner eller nycklar rekommenderar vi å det
bestämdaste att dessa lösenord eller lösenfraser byts ut så fort som möjligt.
</p>

<p>
Om en SSH-nyckel genererats eller lagrats på en av dessa maskiner och använts
för att logga in på andra maskiner (dvs. genom att lägga in den i
<code>.ssh/authorized_keys</code>), bör även den tas bort.
</p>

<p>
De hemliga GnuPG-/PGP-nycklar som hittades på debian.org-maskiner har också
tagits bort från Debians nyckelringar och därför inaktiverats.
</p>

<p>
Utvecklare som bekymrar sig för sina egna maskiner bör åtminstone köra
chkrootkit och se vad det visar.
Matt Taggart underhåller en bakåtanpassning av aktuell version för Woody på
följande adress:
</p>

<blockquote>
   <br />deb http://lackof.org/taggart/debian woody/chkrootkit main
   <br />deb-src http://lackof.org/taggart/debian woody/chkrootkit main
</blockquote>

<p>
Dessutom finns en utförlig förteckning över
<a href="http://www.wiggy.net/debian/developer-securing/">försiktighetsåtgärder</a>
skriven av Wichert Akkerman och Matt Taggart.


<h3>Rootkit:et SucKIT</h3>

<p>
SucKIT är ett rootkit som presenterades i Phrack utgåva 58, artikel 0x07
(&rdquo;<span lang="en">Linux on-the-fly kernel patching without
LKM</span>&rdquo;, av sd &amp; devik).
Detta är ett fullt fungerande rootkit som läses in via /dev/kmem, dvs. det
behöver inte en kärna med stöd för inläsbara kärnmoduler.
Det har ett lösenordsskyddat bakåtkopplat fjärrskal som startas via ett
förfalskat paket (som går runt de flesta brandväggskonfigurationer), och kan
dölja processer, filer och anslutningar.
</p>

<p>
SucKIT startar vanligtvis som /sbin/init vid systemstart och startar då en kopia
av den ursprungliga &rdquo;init&rdquo;-binären från föräldraprocessen (med
process-id 1).
Alla följande starter av <code>/sbin/init</code> omdirigeras till det
ursprungliga init.
</p>


<h3>TESOs Burneye-skydd</h3>

<p>
Burneye är ett sätt att förvanska ELF-binärer på Unixplattformen som
presenterades i Phrack utgåva 58, artikel 0x05
(&rdquo;<span lang="en">Armouring the ELF: Binary encryption on the UNIX
platform</span>&rdquo;, av grugq &amp; scut).
Genom att använda verktyg som TESOs Burneye kan en angripare ändra ett körbart
program och därmed kryptera dess egentliga ändamål och dölja det från
brandväggsfilter, intrångsdetekteringssystem, antivirusprogramvara och forskare.
</p>


<h3>Tack</h3>

<ul>
  <li> James Troup och Ryan Murray för deras generella arbete på alla maskiner
  <li> Adam Heath och Brian Wolfe för sitt arbete på master och murphy
  <li> Wichert Akkerman för sitt arbete på klecker
  <li> Dann Frazier och Matt Taggart för sitt arbete på gluck
  <li> Michael Stone och Robert van der Meulen för sin tekniska undersökning
  <li> Marcus Meissner för disassemblering av programmet som användes för att
       utnyttja felet
  <li> Jaakko Niemi för sitt arbete med att kontrollera och återstarta lists.debian.org
  <li> Colin Watson för sitt arbete med att kontrollera och återstarta bugs.debian.org
  <li> Josip Rodin för sitt arbete med att kontrollera och återstarta
       sändlistornas webbarkiv
</ul>

<h3>Täckning i pressen</h3>

<ul>
<li><a href="http://slashdot.org/articles/03/11/21/1314238.shtml">Slashdot</a>, 21 nov 2003
<li><a href="http://www.eweek.com/print_article/0,3048,a=113091,00.asp">eWeek</a>, 21 nov 2003
<li><a href="http://www.internetnews.com/dev-news/article.php/3112551">InternetNews</a>, 21 nov 2003
<li><a href="http://www.heise.de/newsticker/data/odi-21.11.03-001/">Heise Newsticker</a>, 21 nov 2003 (tyska)
<li><a href="http://www.pro-linux.de/news/2003/6205.html">Pro-Linux</a>, 21 nov 2003 (tyska)
<li><a href="http://www.linux-community.de/Neues/story?storyid=10821">Linux-Community</a>, 21 nov 2003 (tyska)
<li><a href="http://barrapunto.com/articles/03/11/21/1527220.shtml">BarraPunti</a>, 21 nov 2003 (spanska)
<li><a href="http://www.newsforge.com/article.pl?sid=03/11/21/1319258">Newsforge</a>, 21 nov 2003
<li><a href="http://searchenterpriselinux.techtarget.com/originalContent/0,289142,sid39_gci938279,00.html">SearchEnterpriseLinux.com</a>, 22 nov 2003
<li><a href="http://www.debianplanet.org/node.php?id=1011">Debian Planet</a>, 22 nov 2003
<li><a href="http://www.pcworld.com/news/article/0,aid,113636,00.asp">PC World</a>, 24 nov 2003
<li><a href="http://news.zdnet.co.uk/internet/security/0,39020375,39118062,00.htm">ZDNet UK</a>, 24 nov 2003
<li><a href="http://www.enterprise-linux-it.com/perl/story/22748.html">Enterprise Linux IT</a>, 24 nov 2003
<li><a href="http://www.theage.com.au/articles/2003/11/24/1069522516071.html">The Age</a>, 24 nov 2003
<li><a href="http://www.smh.com.au/articles/2003/11/24/1069522516071.html">Sydney Morning Herald</a>, 24 nov 2003
<li><a href="http://www.winnetmag.com/windowspaulthurrott/Article/ArticleID/40957/windowspaulthurrott_40957.html">Windows &amp; .NET Magazine</a>, 24 nov 2003
<li><a href="http://www.infoworld.com/article/03/11/24/HNdebianhacked_1.html">Infoworld</a>, 24 nov 2003
<li><a href="http://www.linuxinsider.com/perl/story/32240.html">Linux Insider</a>, 24 nov 2003
<li><a href="http://www.ecommercetimes.com/perl/story/32240.html">eCommerce Times</a>, 24 nov 2003
<li><a href="http://www.technewsworld.com/perl/story/32240.html">TechNewsWorld</a>, 24 nov 2003
<li><a href="http://www.theregister.co.uk/2003/11/24/check_your_sums_debian_advises/">The Register</a>, 28 nov 2003
<li><a href="http://newsvac.newsforge.com/article.pl?sid=03/11/28/1545237">Newsforge</a>, 28 nov 2003
<li><a href="http://slashdot.org/articles/03/11/28/050232.shtml">Slashdot</a>, 28 nov 2003
<li><a href="http://developers.slashdot.org/developers/03/12/01/2133249.shtml">Slashdot</a>, 1 dec 2003
<li><a href="http://www.theage.com.au/articles/2003/11/24/1069522516071.html">The Age</a>, 1 dec 2003
<li><a href="http://www.smh.com.au/articles/2003/12/01/1070127318372.html">Sydney Morning Herald</a>, 1 dec 2003
<li><a href="http://www.pro-linux.de/news/2003/6240.html">Pro-Linux</a>, 2 dec 2003 (tyska)
<li><a href="http://www.heise.de/newsticker/data/jk-02.12.03-000/">Heise Newsticker</a>, 2 dec 2003 (tyska)
<li><a href="http://www.golem.de/0312/28747.html">Golem</a>, 2 dec 2003 (tyska)
<li><a href="http://lwn.net/Articles/60948/">LWN</a>, 2 dec 2003
<li><a href="http://www.theregister.co.uk/2003/12/02/hackers_used_unpatched_server/">The Register</a>, 2 dec 2003
<li><a href="http://www.zdnet.de/news/security/0,39023046,39117906,00.htm">ZDnet DE</a>, 2 dec 2003 (tyska)
<li><a href="http://www.linux-community.de/Neues/story?storyid=11004">Linux-Community</a>, 2 dec 2003 (tyska)
<li><a href="http://www.heise.de/security/artikel/42546">Heise</a>, 2 dec 2003 (tyska)
<li><a href="http://www.heise.de/newsticker/data/anw-02.12.03-005/">Heise Newsticker</a>, 2 dec 2003 (tyska)
<li><a href="http://www.symlink.ch/articles/03/12/02/1820248.shtml">Symlink</a>, 2 dec 2003
<li><a href="http://www.pro-linux.de/news/2003/6245.html">Pro-Linux</a>, 3 dec 2003 (tyska)
<li><a href="http://www.heise.de/newsticker/data/ju-04.12.03-000/">Heise Newsticker</a>, 4 dec 2003 (tyska)
<li><a href="http://www.symlink.ch/articles/03/12/04/0123247.shtml">Symlink</a>, 4 dec 2003 (tyska)
<li><a href="http://www.internetnews.com/dev-news/article.php/3116231">Symlink</a>, 4 dec 2003
<li><a href="http://newsvac.newsforge.com/article.pl?sid=03/12/04/1448206">Newsforge</a>, 4 dec 2003
<li><a href="http://newsvac.newsforge.com/article.pl?sid=03/12/05/1635231">Newsforge</a>, 5 dec 2003
<li><a href="http://www.osnews.com/comment.php?news_id=5362">OSnews</a>, 10 dec 2003
<li><a href="http://news.com.com/2100-7344-5117271.html">Cnet</a>, 10 dec 2003
<li><a href="http://newsvac.newsforge.com/article.pl?sid=03/12/30/1435210">Newsforge</a>, 30 dec 2003

</ul>

<h3>Kontaktinformation</h3>

<p>
För ytterligare information, se Debians
<a href="$(HOME)/">webbsidor</a> 
eller sänd e-post till
<email press@debian.org />.
</p>
