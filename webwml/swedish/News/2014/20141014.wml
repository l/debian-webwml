#use wml::debian::translation-check translation="1.1"
<define-tag pagetitle>Debianprojektet väljer LeaseWeb för att tillhandahålla ett globalt ögonblicksavbildningsarkiv</define-tag>
<define-tag release_date>2014-10-14</define-tag>
#use wml::debian::news

<p>
	Debianprojektet, som tillhandahåller ett av de tidigaste
	operativsystemsdistributionerna i Linux historia, har valt LeaseWeb
	Netherlands, som är en del av det globala hostingvarumärket LeaseWeb,
	för att driftsätta och vara värd för deras globalt tillgängliga
	ögonblicksavbildningsarkiv för Debianoperativsystemet med 80 Terabytes (TB)
	kapacitet och gott om utrymme för att växa.
</p>

<p>
	Debians ögonblicksavbildningsarkiv, tillgängligt på
	<a href="http://snapshot.debian.org">http://snapshot.debian.org</a>, tillåter
	tillgång till gamla mjukvarupaket som har accepterats in i Debian sedan
	operativsystemets första utgåva för mer än tjugo år sedan.
	Ögonblicksavbildningsarkivet tillhandahåller utvecklare med åtkomst till en
	enorm mängd historisk information om Debianpaket, vilket möjliggör
	mjukvaruutveckling inklusive avlusning och patchning.
</p>

<p>
	Debians ögonblicksavbildningsarkiv växer för varje år, och expanderar för
	närvarande med en hastighet av 5 TB per år. Som ett resultat av detta
	behövde Debian en hostingpartner som kunde uppfylla dess världsomspännande
	behov inom infrastruktur.
</p>

<p>
	Som en del av ett treårsåtagande, tillhandahåller LeaseWeb Netherlands en
	privat rack med lagringsservrar till Debianprojektet, i ett av dess
	datacenter i Amsterdamregionen. Lösningen tillhandahåller en förbättrad
	användarerfarenhet för Debian tack vare den utökade bandbreddskapaciteten,
	så väl som en direktkoppling till en av världens största IP-nätverk med
	mer än 4.0 Tbps tillgänglig bandbredd.
</p>

<h2>Global tillgänglighet</h2>

<p>
	"Ögonblicksavbildningsarkivet är extremt viktigt för Debian," sade
	Luca Filipozzi, kärnmedlem i Debians systemadministrationsgrupp. "Det
	finns tusentals mjukvarupaket på ögonblicksavbildningsplatformen. Den
	innehåller tjugo års historik fångad på en enda plats. Om utvecklare inte
	har ett lokalt förråd tillgängligt kan dom lätt hitta en gammal version från
	flera år tillbaks, vilket gör arkivet till en värdefull tillgång för dem.
	Men att ha alltihop tillgängligt på en global bas är en stor förfrågan för
	de flesta hostingleverantörer. LeaseWeb Netherland's högpresterande
	infrastruktur och globala räckvidd säkerställer att vårat
	ögonblicksavbildningsarkiv är tillgängligt för utvecklare över hela världen."
</p>

<p>
	"För närvarande har denna lagringsplatform en tillväxthastighet på ungefär
	5 TB per år, men man kan inte pålitligt förutsäga vilka paket som kommer att
	uppdateras under de kommande åren," lade Filipozzi till. "I framtiden kommer
	vi kanske att behöva ytterligare lagringsutrymme, men LeaseWeb Netherlands
	har tillhandahållit oss med en högst skalbar lagringslösning och goda
	alternativ för att snabbt kunna lägga till stora mängder ytterligare lagring
	om så skulle behövas."
</p>

<h2>Donation till öppenkällkodsprojektet</h2>

<p>
	Eftersom Debianprojektet är ett registrerat icke vinstdrivande
	öppenkällkodsinitiativ (under SPI) med tusentals frivilliga över hela
	världen, tillhandahåller LeaseWeb Netherlands sin lagring och sina
	hostingtjänster gratis som en donation till öppenkällkodsprojektet.
</p>

<p>
	Tillhandahållaren av webbhotell är bekant med öppenkällkodsoperativsystem,
	eftersom en stor del av dess kunder kör en Debiandistribution av
	Linuxoperativsystemet. Runt en fjärdedel av LeaseWebs holländska
	kundunderlag kör ett Debianoperativsystem, vanligen för webbservrar och
	e-postservrar. De återstående 3 fjärdedelarna av dess kunder siktar på
	CentOS, Ubuntu (som är baserad på Debian), FreeBSD, eller Windows.
</p>

<p>
	"Donationer spelar en avgörande roll när det gäller att stödja fria och
	öppenkällkodsprojekt," sade Marc Burkels, ManagerBare Metal Servers,
	LeaseWeb. "LeaseWebutvecklare är en del av Debiangemenskapen, där de
	delar sin kunskap och bidrar tillbaka kod. Vi vill hedra och stödja de
	tjugo år av insatser som har lagts i detta solida operativsystem."
</p>

<h2>Om Debian</h2>
<p>
	Debianprojektet grundades 1993 av Ian Murdock med målsättningen att vara ett
	i sanning fritt gemenskapsprojekt. Sedan dess har projektet vuxit till att
	vara ett av världens största och mest inflytelserika öppenkällkodsprojekten.
	Tusentals frivilliga från hela världen jobbar tillsammans för att skapa
	och underhålla Debianmjukvara. Tillgängligt i 70 språk, och med stöd för
	en stor mängd datortyper, kallar sig Debian det <q>universella 
	operativsystemet</q>.
</p>

<h2>Om LeaseWeb</h2>
<p>
	LeaseWeb är en av värdens största hostingvarumärken, som erbjuder
	on-demand Infrastruktur-som-en-tjänst-lösningar
	(Infrastructure-as-a-Service, IaaS) till mer än 17500 kunder över hela
	världen, från små till stora företag. Dess portfolio av tjänster inkluderar
	bare-metal-servrar, publika, privata, och hybridmoln och CDN.
</p>
