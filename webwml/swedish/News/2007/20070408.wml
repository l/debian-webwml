#use wml::debian::translation-check translation="1.4"
<define-tag pagetitle>Debian GNU/Linux 4.0 släppt</define-tag>
<define-tag release_date>2007-04-08</define-tag>
#use wml::debian::news

<p>
Det är med glädje Debianprojektet kan kungöra den officiella lanseringen av
Debian GNU/Linux version 4.0, alias <q>Etch</q>, efter 21 månaders konstant
utveckling.
Debian GNU/Linux är ett fritt operativsystem som stöder totalt elva
processorarkitekturer, innehåller skrivbordsmiljöerna KDE, GNOME och Xfce.
Det innehåller även kryptografisk programvara, är kompatibel med FHS v2.3
och stöder programvara utvecklad för version 3.1 av LSB.
</p>

<p>
Med hjälp av en nu helt integrerad installationsrutin innehåller Debian
GNU/Linux 4.0 nu direkt stöd för krypterade partitioner.
Denna version introducerar ett nyutvecklad grafisk skal för
installationssystemet, med stöd för skriftsystem med kombinerade tecken och
komplexa språk; installationssystemet för Debian GNU/Linux har nu översatts till
58 språk.
</p>

<p>
Pakethanteringssystem har även förbättrats i Debian GNU/Linux 4.0, med
förbättringar inom säkerhet och effektivitet.
Säker APT gör det möjligt att verifiera integriteten hos paket som hämtas från
en spegel.
Uppdaterade paketindex hämtas inte i sin helhet, utan patchas istället med
mindre filer som endast innehåller ändringar från tidigare versioner.
</p>

<p>
Debian GNU/Linux fungerar på flera sorters datorer, från handhållna datorer
till superdatorer, och så gott som allt däremellan.
Totalt elva arkitekturer stöds: Sun SPARC (sparc), HP Alpha (alpha),
Motorola/IBM PowerPC (powerpc), Intel IA-32 (i386) och IA-64 (ia64),
HP PA-RISC (hppa), MIPS (mips, mipsel), ARM (arm), IBM S/390 (s390) och
&ndash; nytt i Debian GNU/Linux 4.0 &ndash; AMD64 och Intel EM64T (amd64).
</p>

<p>
Debian GNU/Linux kan installeras från olika installationsmedia, till exempel
dvd, cd, USB-pinnar och disketter, eller från nätverket.
GNOME är den förvalda skrivbordsmiljön och medföljer på den första cd:n.
K Desktop Environment (KDE) och Xfce-skrivbordet kan installeras genom två nya
alternativa cd-avbildningar.
Nytt i Debian GNU/Linux 4.0 är även cd och dvd med stöd för installation på
flera arkitekturer från en och samma skiva.
</p>

<p>
Debian GNU/Linux kan hämtas nu med en gång via BitTorrent (rekommenderas), jigdo
eller HTTP; Se <a href="$(HOME)/CD/">Debian GNU/Linux på cd</a> för ytterligare
information.
Det kommer även inom kort att vara tillgängligt på dvd och cd-rom från flera
<a href="$(HOME)/CD/vendors">återförsäljare</a>.
</p>

<p>
Denna utgåva innehåller ett antal àjourförda programvarupaket, till exempel
K Desktop Environment 3.5.5a (KDE), en uppdaterad version av skrivbordsmiljön
GNOME 2.14, skrivbordsmiljön Xfce 4.4, skrivbordsmiljön GNUstep 5.2,
X.Org 7.1, OpenOffice.org 2.0.4a, GIMP 2.2.13, Iceweasel (en varumärkesfri
version av Mozilla Firefox 2.0.0.3), Icedove (en varumärkesfri Mozilla
Thunderbird 1.5), Iceape (en varumärkesfri Mozilla Seamonkey 1.0.8),
PostgreSQL 8.1.8, MySQL 5.0.32, GNUs kompilatorsamling 4.1.1, Linuxkärnan i
version 2.6.18, Apache 2.2.3, Samba 3.0.24, Python 2.4.4 and 2.5, Perl 5.8.8,
PHP 4.4.4 and 5.2.0, Asterisk 1.2.13, och fler än 18 000 andra programvarupaket
redo att användas.
</p>

<p>
Uppgraderingar till Debian GNU/Linux 4.0 från den tidigare utgåvan, Debian
GNU/Linux 3.1 alias <q>Sarge</q>, hanteras automatiskt via
pakethanteringsverktyget aptitude för de flesta konfigurationer, och till en
viss grad även av pakethanteringsverktyget apt-get.
Som alltid kan Debian GNU/Linux-system uppgraderas smärtfritt, på plats, utan
någon påtvingad nedtid, men vi rekommenderar att man läser versionsfakta för
möjliga problem.
För detaljerade instruktioner om hur man installerar och uppgraderar Debian
GNU/Linux, se
<a href="$(HOME)/releases/etch/releasenotes">versionsfakta</a>.
Observera att versionfakta kommer att förbättras ytterligare och översättas till
fler språk under kommande veckor.
</p>


<h2>Om Debian</h2>

<p>
Debian GNU/Linux är ett fritt operativsystem som utvecklas av mer än tusen
frivilliga från hela världen, vilka samarbetar via Internet.
Debians hängivelse åt fri programvara, dess icke-kommersiella natur och dess
öppna utvecklingsmodell gör den unik bland GNU/Linux-distributionerna.
</p>

<p>
Debianprojektets huvudsakliga styrka är dess frivilliga bas, dess hängivelse
åt Debians sociala kontrakt och dess åtagande att tillhandahålla det bästa
operativsystemet som är möjligt.
Debian 4.0 är ytterligare ett viktigt steg i den riktningen.
</p>

<h2>Kontaktinformation</h2>

<p>
För ytterligare information, besök Debians webbsidor på
<a href="$(HOME)/">http://www.debian.org/</a> eller sänd e-post till
&lt;press@debian.org&gt; (på engelska).
</p>
