#use wml::debian::translation-check translation="1.3"
<define-tag pagetitle>Debian deltar i Googles Summer of code</define-tag>
<define-tag release_date>2007-04-25</define-tag>
#use wml::debian::news

<p>
Debianprojektet är stolta över att ha valts av Google som en mentororganisation i
årets Summer of code, med totalt nio olika uppdrag.
Google finansierar de studenter som anges nedan så att de kan jobba heltid på
dessa områden under sin sommarsemester, från 28 maj till 20 augusti.
De kommer vägledas och utvärderas under denna tid av aktiva Debianutvecklare.
</p>

<p>
Huvudfokus för alla studentuppdrag är att skapa eller förbättra verktyg som
assisterar utvecklare med att arbeta på Debianpaket och Debianutgivningen.
Flera uppdrag handlar om kommunikation mellan programvaruförfattare, användare
och Debianutvecklare.
Ett antal uppdrag gäller kvalitetskontroll och förbättrad testning, medan andra
innebär nya verktyg för att göra det enklare att underhålla Debiansystem.
</p>

<p>
Specifikt så har följande uppdrag och studenter godtagits:
</p>

<blockquote>
 <p>
  Jeroen van Wolffelaar kommer implementera Mole, en infrastruktur för att
  hantera information.
  Detta kommer göra det enklare att göra Debians stora mängd data enklare att
  komma åt för utvecklare och användare.
  Pakethistorik och utgivningsstatistik ingår.
 </p>

 <p>
  Ian Haken kommer skriva verktyg för att använda QEMU, en emulator för virtuella
  maskiner, för att testa uppgraderingar från en Debianutgåva till nästa utan att
  behöva ominstallera en riktig maskin.
  Detta kommer göra det enklare för oss att spåra möjliga fel i
  uppgraderingscykler.
 </p>

 <p>
  Ana Beatriz Guerrero López kommer förbättra piuparts, ett verktyg som gör det
  enklare att testa och förbättra kvaliteten hos paketinstallations-,
  uppgraderings- och borttagningsskript.
 </p>

 <p>
  Gustavo Rezende Montesino kommer jobba på ett verktyg för prioritering och
  vidaresändning av fel som kommer göra det enklare för utvecklare att mer
  effektivt spåra fel och interagera med felrapportörer och
  felrapporteringssystem uppströms.
 </p>

 <p>
  Cameron Dale kommer utöka en BitTorrentprogramvara så att den fungerar
  effektivt med stora, konstant uppdaterade filsamlingar som Debianarkivet, och
  skapa en motor eller mellanserver till Debianpaketsdistributionsverktyget APT
  för att komma åt det.
 </p>

 <p>
  Pavel Vinogradov kommer utveckla ett statusövervakningssystem för
  säkerhetshantering för kluster av Debiansystem.
  Det baseras på språket OVAL, vilket tillhandahåller en enhetlig mekanism för
  att centralt rapportera om och styra säkerhet.
 </p>

 <p>
  Margarita Manterola Rivero kommer arbeta på ett webbaserat gränssnitt mot
  Debians felrapporteringssystem, vilket kommer göra det enklare för användare
  att rapportera, se på och manipulera felrapporter.
 </p>

 <p>
  Martín Hernán Ferrari kommer skriva ett modulärt testverktyg för cd- och
  dvd-avbildnings, vilket kommer göra det möjligt att automatisera testning av
  cd- och dvd-avbildningarna när de produceras.
 </p>

 <p>
  Chris Lamb kommer implementera ett grafiskt användargränssnitt för att bygga
  Debian-livesystem.
  Detta kommer göra det mycket enklare att skapa Debiansystem som startar och
  kör direkt från en cd/dvd.
 </p>
</blockquote>


<p>
Debians projekt finns på
<a href="https://wiki.debian.org/SummerOfCode2007">Wikin</a>.</p>

<p>
Summer of code dokumenteras på Googles
<a href="http://code.google.com/soc/">webbplats</a>.
</p>

<h2>Om Debian</h2>

<p>
Debian är ett fritt operativsystem som utvecklas av mer än tusen utvecklare från
hela världen som samarbetar om att producera det helt fria operativsystemet
Debian GNU/Linux.
Debians hängivenhet till fri programvara, dess ideella natur och dess öppna
utvecklingsmodell gör den unik.
</p>

<h2>Kontaktinformation</h2>

<p>För ytterligare information, besök Debians webbsidor på
<a href="$(HOME)/">http://www.debian.org/</a> eller sänd e-post till
&lt;press@debian.org&gt; (på engelska).</p>
