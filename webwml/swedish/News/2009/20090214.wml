<define-tag pagetitle>Debian GNU/Linux 5.0 släppt</define-tag>
<define-tag release_date>2009-02-14</define-tag>
#use wml::debian::news
#use wml::debian::translation-check translation="1.1"

<p>Det är med glädje som Debianprojektet kan kungöra den officiella lanseringen av
Debian GNU/Linux version 5.0 (alias <q>Lenny</q>) efter 22 månaders
konstant utveckling.  Debian GNU/Linux är ett fritt operativsystem som
stöder sammanlagt tolv processorarkitekturer och inkluderar
skrivbordsmiljöerna KDE,
GNOME, Xfce och LXDE.  Det innehåller också
kompatibilitet med FHS v2.3 och programvara utvecklad för
version 3.2 av LSB.</p>

<p>Debian GNU/Linux kan köras på handhållna datorer,
superdatorer och nästan allting däremellan.  Sammanlagt
tolv arkitekturer stödjs: Sun SPARC (sparc), HP Alpha
(alpha), Motorola/IBM PowerPC (powerpc), Intel IA-32 (i386), IA-64
(ia64), HP PA-RISC (hppa), MIPS (mips, mipsel), ARM (arm, armel), IBM
S/390 (s390) och AMD64 och Intel EM64T (amd64).</p>

<p>Debian GNU/Linux 5.0 <q>Lenny</q> lägger till
stöd för Marvells Orion-plattform som används i många lagringsenheter.
Bland dessa enheter finns QNAP Turbo Station-serien,
HP Media Vault mv2120 och Buffalo Kurobox Pro.
Dessutom stöder <q>Lenny</q> nu flera mini-pc:ar och särskilt Eee PC
från Asus. <q>Lenny</q> innehåller också byggverktygen för Emdebian som
tillåter Debians källkodspaket att korskompileras och krympas för att
passa inbyggda ARM-system.</p>

<p>Debian GNU/Linux 5.0 <q>Lenny</q> inkluderar den nya ARM EABI-anpassningen, <q>armel</q>. 
Denna nya anpassning (portering) tillhandahåller en effektivare användning
av såväl moderna som framtida ARM-processorer.
Som en följd av detta rekommenderas inte längre den gamla ARM-anpassningen (arm).</p>

<p>Denna utgåva innehåller ett antal uppdaterade mjukvarupaket, såsom
skrivbordsmiljöerna
K Desktop Environment 3.5.10 (KDE), en uppdaterad version av GNOME
2.22.2, Xfce 4.4.2 och LXDE 
0.3.2.1, GNUstep desktop 7.3, X.Org 7.3, OpenOffice.org 2.4.1, GIMP
2.4.7, Iceweasel 3.0.6 (en varumärkesfri version av Mozilla Firefox), Icedove
2.0.0.19 (en varumärkesfri version av Mozilla Thunderbird), 
PostgreSQL 8.3.6, MySQL
5.0.51a, GNU Compiler Collection 4.3.2, Linux-kärnan version
2.6.26, Apache 2.2.9, Samba 3.2.5, Python 2.5.2 och 2.4.6, Perl 5.10.0,
PHP 5.2.6, Asterisk 1.4.21.2, Emacs 22, Inkscape 0.46, Nagios 3.06, Xen
Hypervisor 3.2.1 (såväl dom0- som domU-stöd), OpenJDK 6b11 och mer än 23000
andra
mjukvarupaket (byggda från fler än 12000 källkodspaket) klara
för användning.</p>

<p>I och med införandet av X.Org 7.3, konfigurerar X-servern sig själv
med de flesta hårdvaror. Nyligen introducerade paket tillåter fullt stöd för
NTFS-filsystem och användandet av de flesta multimediatangenter från start.
Stöd för Adobe&#174; Flash&#174;-filer finns tillgängligt via swfdec-
och Gnash-insticksprogrammen.
Generella förbättringar för mini-pc:ar har introducerats, såsom
färdigt stöd för CPU-frekvensskalning. För nöjen har flera nya spel
lagts till inklusive kluriga gåtspel såväl som förstapersonsskjutare
(first-person shooters). En annan noterbar förändring
är införandet av <q>goplay</q>, en grafisk spelbläddrare som erbjuder filtrering, sökning,
skärmdumpar och beskrivningar av spel i Debian.</p>

<p>Tillgänglighet och uppdatering av OpenJDK, GNU:s Javakompilerare,
GNU:s Javabytekodstolkare, Classpath och andra fria
versioner av Suns Javateknologi,
i Debian GNU/Linux 5.0 gör det möjligt att
låta Javabaserade applikationer ingå i Debians <q>main</q>-arkiv.</p>

<p>Ytterligare förbättringar i systemsäkerheten inkluderar
Debianinstallerarens
installering av tillgängliga säkerhetsuppdateringar
innan den första omstarten,
en minskning av setuid root-binärer och öppna portar
i standardinstallationen liksom användandet av
GCC hardening-funktioner vid byggandet av flera
säkerhetskritiska applikationer. Även olika
applikationer har specifika förbättringar. Exempelvis byggs nu
PHP med Suhosin.</p>

<p>För användare som inte har engelska som modersmål stöder
pakethanteringssystemet nu
översättningar av paketbeskrivningar och kommer automatiskt visa beskrivningen
av ett paket i användarens modersmål om möjligt.</p>

<p>Debian GNU/Linux kan installeras från olika installationsmedier såsom
dvd, cd, usb-pinnar och disketter, eller över nätverk.  GNOME är
standardskrivbordsmiljö och finns på den första cd-skivan. 
Andra skrivbordsmiljöer &ndash; KDE, Xfce och LXDE &ndash; kan installeras
med hjälp av två nya, alternativa cd-avbildningar.  Återigen
tillgängligt med Debian
GNU/Linux 5.0 finns cd- och dvd-skivor för flera arkitekturer
("multi-arch") vilket möjliggör installation av
flera arkitekturer från en enda skiva; denna utgåva
stöder blu-ray-skivor
vilket gör att arkivet för en hel arkitektur ryms på en enda
skiva.</p>

<p>Förutom med de vanliga installationsmedierna kan Debian GNU/Linux
nu också användas direkt utan installation. Dessa speciella
bilder är också kända som live-avbildningar och
finns tillgängliga för cd, usb-pinnar och netboot-konfigurationer
som möjliggör uppstart via nätverket. Till att börja med tillhandahålls dessa
endast för amd64- och i386-arkitekturerna.</p>

<p>Installationsprocessen för Debian GNU/Linux 5.0 har också förbättrats på
många sätt: bland flera andra förbättringar märks 
att stöd för installation från fler än en cd eller dvd har återställts,
fasta program (firmware) som krävs för vissa enheter
kan läsas in med hjälp av flyttbara medier
och stöd finns för installationer via punktskriftsterminal.
Installerarens startprocess har också fått mycket uppmärksamhet: en grafisk
meny kan användas för att välja skal och skrivbordsmiljöer och för
val av expert- eller räddningsläge.
Installationssystemet för Debian GNU/Linux har nu
översatts till 63 språk.</p>

<p>Debian GNU/Linux kan hämtas redan nu via bittorrent (det
rekommenderade sättet), jigdo eller HTTP;  se <a href="$(HOME)/CD/">Debian
GNU/Linux på cd</a> för mer information.  Det kommer snart även finnas tillgängligt
på dvd-, cd-rom- och blu-ray-skivor från ett antal <a href="$(HOME)/CD/vendors">återförsäljare</a>.</p>

<p>Uppgraderingar till Debian GNU/Linux 5.0 från den tidigare utgåvan, Debian
GNU/Linux 4.0 (alias <q>Etch</q>) hanteras automatiskt av
pakethanteringsverktyget aptitude för de flesta konfigurationer och till
viss del även av pakethanteringssystemet apt-get. Som vanligt
kan Debian GNU/Linux-system uppgraderas smärtfritt, på plats och utan
någon nedtid, men läsning av <a
href="$(HOME)/releases/lenny/releasenotes">kommentarer till utgåvan</a>
rekommenderas starkt för information om
möjliga problem och för detaljerade instruktioner om installation 
och uppgradering.  Kommentarerna kommer förbättras ytterligare och
översättas till fler språk under
veckorna närmast efter lanseringen.</p>


<h2>Dedikation</h2>

<p>Debian GNU/Linux 5.0 <q>Lenny</q> tillägnas Thiemo Seufer,
en Debianutvecklare som
dog den 26 december 2008 i en tragisk bilolycka.
Thiemo var involverad i Debian på flera sätt. Han underhöll flera 
paket och stod för det huvudsakliga stödet till
Debians anpassning till MIPS-arkitekturerna.
Han var också medlem i kärngruppen 
och installationsgruppen.  Hans medverkan sträckte sig långt
bortom Debianprojektet.  Han arbetade också på MIPS-anpassningen av
Linux-kärnan, MIPS-emuleringen i qemu och alltför många mindre
projekt för att kunna nämna dem här.</p>

<p>Thiemos arbete, hängivenhet, breda tekniska kunnande och förmåga att
dela detta med andra kommer saknas. Thiemos medverkan kommer
inte glömmas.  Den höga nivån på Thiemos arbete gör det svårt att
ta vid.</p>


<h2>Om Debian</h2>

<p>Debian GNU/Linux är ett fritt operativsystem som utvecklas av fler än
tusen frivilliga från hela världen som samarbetar via
Internet.  Debians hängivenhet till fri programvara, dess
ideella natur
och dess öppna utvecklingsmodell gör det unikt bland
GNU/Linux-distributioner.</p>

<p>
Debianprojektets huvudstyrkor är dess bas av frivilliga, dess hängivenhet till
Debians sociala kontrakt och dess förpliktelse att tillhandahålla det bästa
möjliga operativsystemet.
Debian 5.0 är ytterligare ett viktigt steg i denna riktning.
</p>

<h2>Kontaktinformation</h2>

<p>För ytterligare information, besök Debians webbsidor på
<a href="$(HOME)/">http://www.debian.org/</a> eller sänd e-post till
&lt;press@debian.org&gt;.</p>
