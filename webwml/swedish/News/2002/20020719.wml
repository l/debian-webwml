<define-tag pagetitle>Debian GNU/Linux 3.0 släppt</define-tag>
<define-tag release_date>2002-07-19</define-tag>
#use wml::debian::news
#use wml::debian::translation-check translation="1.4"

<p>Det är med glädje Debianprojektet kungör att Debian GNU/Linux 3.0 givits ut.
Debian GNU/Linux är ett fritt operativsystem som nu stöder totalt elva
processorarkitekturer, innehåller skrivbordsmiljöerna KDE och GNOME, innehåller
kryptografisk programvara, är kompatibel med FHS v2.2 och stöder programvara
utvecklad för LSB.</p>

<p>Efter att IA-64 (ia64), HP PA-RISC (hppa), MIPS (mips, mipsel) och
S/390-arkitekturerna (s390) tillkommit stöder nu Debian GNU/Linux totalt elva
arkitekturer.
Det kan nu köras från handhållna datorer till superdatorer, och så gott som allt
däremellan, inklusive den senaste generationen 64-bitarsmaskiner.</p>

<p>Detta är den första versionen av Debian som innehåller kryptografisk
programvara i huvuddistributionen.
OpenSSH och GNU Privacy Guard medföljer en standardinstallation, och stark
kryptering finns nu i webbläsare och webbservrar, databaser och så vidare.
Ytterligare integrering av kryptografisk programvara planeras för kommande
utgåvor.</p>

<p>För första gången medföljer K Desktop Environment 2.2 (KDE) Debian.
Skrivbordsmiljön GNOME har uppgraderats till version 1.4 och själva X är
uppgraderad till den väsentligt förbättrade XFree86 4.1.
I och med att flera kompletta fria grafiska webbläsare, Mozilla, Galeon och
Konqueror, har tillkommit har Debians skrivbordserbjudande kraftigt
förbättrats.</p>

<p>Denna version av Debian stöder utgåva 2.2 och 2.4 av Linuxkärnan.
Förutom bättre stöd för en större variation av ny maskinvara (som USB) och
kraftiga förbättringar i användbarhet och stabilitet erbjuder 2.4-kärnan stöd
för de journalförande filsystemen ext3 och reiserfs.</p>

<p>Debian GNU/Linux 3.0 innehåller en mer strömlinjeformad och polerad
installation vilken översatts till flera olika språk, däribland svenska.
Funktionssystemet har gjorts om och blivit mer flexibelt.
Verktyget debconf gör konfigureringen av systemet enklare och mer
användarvänlig.
Debian GNU/Linux kan installeras från cd, eller från nätverket tillsammans med
några disketter.
Den kan hämtas nu, och kommer snart vara tillgänglig på cd-rom från
<a href="$(HOME)/CD/">flera distributörer</a>.</p>

<p>Uppgraderingar till Debian GNU/Linux 3.0 från tidigare utgåvor hanteras
automatiskt av pakethanteringsverktyget apt.
Som alltid kan Debian GNU/Linux-system uppgraderas smärtfritt, på plats, utan
någon påtvingad nedtid.
För detaljerade instruktioner om hur man installerar och uppgraderar Debian
GNU/Linux, se
<a href="$(HOME)/releases/woody/releasenotes">versionsfakta</a>.</p>

<p>Detta är den första utgåvan av Debian som är kompatibel med version 2.2 av
<span lang=en>Filesystem Hierarchy Standard</span> (FHS).
Debian GNU/Linux stöder nu även programvara som utvecklats för
<span lang=en>Linux Standard Base</span> (LSB), även om det ännu inte
LSB-certifierats.</p>

<p>För nuvarande Debiananvändare kan det vara värt att veta att denna utgåva av
Debian stöder kompileringsberoenden för att förenkla kompilering av paket från
källkoden, fastnålning i apt för att förenkla delvisa uppgraderingar till vår
uttestnings- eller instabila gren.
Denna utgåva av Debian innehåller aptitude som ett alternativ för det vördade
dselect-programmet, vilket gör det enklare att välja paket.
Ungefär fyra tusen nya programvarupaket lades till distributionen i
Debian GNU/Linux 3.0.</p>

<h2>Om Debian</h2>

<p>Debian GNU/Linux är ett fritt operativsystem som utvecklas av nära tusen
frivilliga från hela världen, vilka samarbetar via Internet.
Debians hängivelse åt fri programvara, dess icke-kommersiella natur och dess
öppna utvecklingsmodell gör den unik bland GNU/Linux-distributionerna.</p>

<p>Debianprojektets huvudsakliga styrka är dess frivilliga bas, dess hängivelse
åt Debians sociala kontrakt och dess åtagande att tillhandahålla det bästa
operativsystemet som är möjligt.
Debian 3.0 är ytterligare ett viktigt steg i den riktningen.</p>

<h2>Kontaktinformation</h2>

<p>För ytterligare information, besök Debians webbsidor på
<a href="$(HOME)/">http://www.debian.org/</a> eller sänd e-post till
&lt;press@debian.org&gt; (på engelska).</p>
