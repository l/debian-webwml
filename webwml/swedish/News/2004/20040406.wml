#use wml::debian::translation-check translation="1.5"
<define-tag pagetitle>Gemensamt uttalande om säkerhet i GNU/Linux</define-tag>
<define-tag release_date>2004-04-04</define-tag>
#use wml::debian::news

<h3>Kort sammandrag</h3>

<p>
GNU/Linux-leverantörerna Debian, Mandrake, Red Hat och SUSE har gått samman med
ett gemensamt uttalande om Forresterrapporten &rdquo;<span lang="en">Is Linux
more secure than Windows?</span>&rdquo; (&rdquo;Är Linux säkrare än
Windows?&rdquo;).
Trots att rapporten hävdar att den innehåller en kvalitativ bedömning av
leverantörernas reaktioner på allvarliga sårbarheter behandlar den alla
sårbarheter som likvärdiga, oberoende av risken för användarna.
Därmed har de slutsatser som Forrester drar ett mycket begränsat värde i den
verkliga världen för kunder som värderar hur snabbt allvarliga sårbarheter i
praxis blir rättade.
</p>

<h3>Hela uttalandet</h3>

<p>
Säkerhetsgrupperna för GNU/Linux-distributionerna Debian, Mandrakesoft, Red Hat
och SUSE har hjälpt Forrester med att samla in och korrigera information om
sårbarheter i sina produkter.
De insamlade uppgifterna användes av Forrester i en rapport som fick rubriken
&rdquo;<span lang="en">Is Linux more secure than Windows?</span>&rdquo;
(&rdquo;Är Linux säkrare än Windows?&rdquo;).
Även om informationen om sårbarheterna i GNU/Linux rapporten är baserad på anses
vara tillräckligt korrekt och användbar, är Debian, Mandrakesoft, Red Hat och
SUSE (härefter &rdquo;vi&rdquo;) bekymrade över korrektheten hos de slutsatser
som dras i rapporten.
</p>

<p>
Vi anser att det är i våra användares och fri programvarumiljöns intresse att vi
besvarar Forresterrapporten med ett gemensamt uttalande:
</p>

<p>
I februari 2004 blev vi kontaktade av Forrester, vilka bad oss att hjälpa till
att förbättra deras rådata.
Forrester samlade information om sårbarheter som påverkat GNU/Linux under en
period på ett år (juni 2002 till maj 2003) och såg på hur många dagar det tog
oss att göra rättelser tillgängliga för våra användare.
Mycket arbete har lagts ned på att se till att inte bara de underliggande data
om sårbarheterna var korrekta, utan även att förklara hur den speciella tekniska
och organisatoriska omsorg som tas inom professionellt säkerhetsarbete inom fri
programvara.
Denna expertis är något våra användare uppskattar väldigt mycket, men vi kan se
att det mesta av detta värde har ignorerats i de metoder som använts för att
analysera informationen, vilket fått felaktiga slutsatser till följd.
</p>

<p>
Våra säkerhetsgrupper och organisationer specialiserade på säkerhet med
aktningsfullt omdöme (såsom CERT/DHS, BSI, NIST, NISCC) utbyter information om
sårbarheter och samarbetar om metoder att reagera på dem.
Varje sårbarhet undersöks och evalueras individuellt; allvarlighetsgraden hos
sårbarheten bestäms därefter av var och en av grupperna baserad på risk och
verkan, såväl som andra, huvudsakligen tekniska, egenskaper hos sårbarheten och
den programvara den gäller.
Denna allvarlighetgrad används därefter för att bestämma vilken prioritet
arbetet på en rättelse skall ha, vägt mot andra sårbarheter i våra aktuella
köer.
Våra användare vet att vi svarar inom loppet av några timmar på kritiska fel.
Denna prioritering innebär att säkerhetsproblem med lägre prioritet ofta kommer
att fördröjas så att de viktigaste problemen kan lösas först.
</p>
<p>
Trots att Forresterrapporten säger sig skilja på dessa faktorer när den mäter
den tid som förlöper från det att allmänheten får kännedom om säkerhetsproblemet
och när leverantören har en rättelse tillgänglig, gör den inte det.
Rapporten ger endast ett enkelt medelvärde, &rdquo;Alla/Distributionens
riskdagar&rdquo;, för varje leverantör, något som inte ger en entydig bild av
vad användaren upplever.
Medelvärdet behandlar felaktigt alla sårbarheter lika, oberoende av risken de
innebär.
Alla sårbarheter har inte samma inverkan på alla användare.
Ett försök har gjorts att tilldela en allvarlighetsgrad på sårbarheterna med
data från en tredjepart, men att klassificera sårbarheter med &rdquo;hög
allvarlighetsgrad&rdquo; är inte tillräcklig: Att en specifik
säkerhetsorganisation publicerar en sårbarhet gör inte nödvändigtvis sårbarheten
allvarlig &ndash; dessutom, att en svaghet kan utnyttjas över nätverket
(utifrån) är ofta irrelevant vad gäller sårbarhetens allvarlighetsgrad.
</p>

<p>
Vi anser inte att rapporten behandlar de olika leverantörerna av fri programvara
på samma sätt som den enda leverantören av stängd programvara.
Fri programvara är känt för sin mångfald och valfrihet bland de standarder den
definierar.
Flera implementationer av dessa standarder tillhandahålls oftast både för
användning i skrivbords- och serversystem, vilket ger användarna friheten att
välja programvara baserat på sina egna kriterier istället för leverantörens.
Källkodens öppenhet, transparens och spårbarhet är ett extra värde, förutom det
större utbudet av tillgängliga programvarupaket.
Slutligen bör dessutom påståendet att en av programvaruleverantörerna rättade
100% av sina fel under rapporteringsperioden vara ett incitament till att
närmare undersöka de slutsatser rapporten presenteras.
</p>

<p>undertecknat
<br>Noah Meyerhans, Debian
<br>Vincent Danen, Mandrakesoft
<br>Mark J Cox, Red Hat
<br>Roman Drahtmüller, SUSE</p>

<h3>Ytterligare Information:</h3>

<p>
Javier Fernández-Sanguino Peña
<a href="http://people.debian.org/~jfs/debconf3/security/data/">sammanställde</a>
2001 en
<a href="http://lists.debian.org/debian-security-0112/msg00257.html">undersökning</a>
där han upptäckte att det i medeltal tar Debians säkerhetsgrupp 35 dagar att
rätta sårbarheter som offentliggjorts på Bugtraqlistan.
Över 50% av sårbarheterna rättades dock på maximalt tio dagar, och 15% rättades
samma dag bulletinen publicerades!
Alla sårbarheter behandlades dock lika i denna analys.
</p>

<p>
Han upprepade undersökningen baserat på sårbarheter som upptäckts mellan 1 juni
2002 och 31 maj 2003 och kom fram till att medianvärdet på fördröjningen mellan
offentliggörandet och att en bulletin med en rättelse var 13,5 dagar
(medelvärdet är 31,10 dagar).
Inte heller i denna analys klassificerades bulletinerna med olika prioriteter.
</p>
