<define-tag pagetitle>Testcykel tre har officiellt påbörjats</define-tag>
<define-tag release_date>2000-07-26</define-tag>
#use wml::debian::news
#use wml::debian::translation-check translation="1.1"

<p>Arkivet har frusits och inga nya paket kommer att läggas in tills
testcykeln avslutas.
Sedan den föregående testcykeln har vi nya startdisketter, en ny version av
X, och många nya paket.
Dessutom finns uppdaterade versionsfakta:
Se till att du läser dem för att undvika eventuella problem som ändringarna
kan ge ditt system.

<p>Vi hoppas och tror att vi inte behöver göra några ytterligare ändringar
på paket mellan denna testcykel och den tid då potato deklareras stabil.
När så sker kommer säkerhetsrättelser för paket i potato att göras
tillgängliga via security.debian.org och tillkännages på sändlistan
debian-security-announce, på samma sätt som görs för dagens stabila version.

<p>Det som är viktigast att undersöka i denna testcykel är därmed att
versionsfakta är så kompletta och hjälpsamma som möjligt, samt identifiera
problem som kan rättas i framtida underutgåvor av potato, och i nästa
version av Debian, woody.

<p>Denna testcykel avslutas om två veckor, ungefär den 9 augusti.
Vid den tidpunkten kommer ytterligare problem att skrivas in i versionsfakta
och potato deklareras stabil.
Den officiella kungörelsen härom, och den första icke-virtuella hyllningen
av utgivningen, väntas ske på mässan LinuxWorld Conference and Expo.

<p>Testrapporter bör, som alltid, sändas till sändlistan debian-testing.
Prenumerationsinformation och arkiv finns tillgängliga från Debians
webbsidor.

<p>För de som har möjlighet att testa cd-installationer finns
avbildningsfiler för den första binär-cd:n för varje arkitektur på
<a href="ftp://ftp.debian.org/debian-cd/potato_test-cycle-3/">ftp://ftp.debian.org/debian-cd/potato_test-cycle-3/</a>.

<p>De som installerar över nätverk kan peka Apt eller sin föredragna
dselectmetod mot sin lokala spegel.

