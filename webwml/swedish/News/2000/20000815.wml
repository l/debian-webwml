# <!--translation 1.1-->
<define-tag pagetitle>Debian GNU/Linux 2.2,"Joel 'Espy' Klecker"-utgåvan, officiellt släppt</define-tag>
<define-tag release_date>2000-08-15</define-tag>
#use wml::debian::news
<p>
Debianprojektet kan med nöje kungöra den senaste utgåvan av operativsystemet
Debian GNU/Linux. Den här utgåvan har utvecklats i ungefär 18 månader, och
har grundligt testats av tusentals slutanvändare och utvecklare.

<p>
Debian GNU/Linux är ett fritt Linuxsystem.
Det utvecklas av ungefär 500 frivilliga från över hela världen via Internet.
Debians hängivenhet åt fri programvara, dess ideella natur, och dess öppna
utvecklingsmodell gör den unik bland Linuxdistributionerna.

<p>
Med tillskotten av PowerPC- och ARM-maskinvaruarkitekturerna stöder Debian
GNU/Linux totalt sex arkitekturer -- mer än någon annan distribution.
Samtliga arkitekturers paket byggs från samma källkodspaket.
Debian GNU/Linux kör nu på iMac och Netwinder, och naturligtvis även på
Intel-pc, Sun SPARC, Alpha och äldre Macintosh- och Amigamaskinvara stöds
fortsatt.

<p>
Debian GNU/Linux 2.2 har en mer strömlinjeformad och polerad installation,
med bl&nbsp;a automatiska nätverksinställningar via DHCP, en förenklad
programvaruvalsprocess (de behöver bara tala om vilka funktioner du vill
använda Debian GNU/Linux för), och ett förenklat konfigureringsverktyg för X
Window System. Debian GNU/Linux kan installeras från cd, eller över nätverket
med hjälp av ett fåtal disketter.
Det kan hämtas via ftp från
<a href="ftp://ftp.debian.org/debian/">ftp://ftp.debian.org/debian/</a>,
och många <a href="http://www.debian.org/distrib/ftplist">speglar</a>,
och kommer snart att vara tillgängligt på cd-rom från
<a href="http://www.debian.org/distrib/vendors">
flertalet återförsäljare</a>.
<a href="http://cdimage.debian.org/">CD-avbildningsfiler</A> kan hämtas nu.

<p>
Uppgraderingar till Debian GNU/Linux 2.2 från tidigare utgåvor utförs
automatiskt via pakethanteringsverktyget apt.
Som alltid kan Debian GNU/Linux-system enkelt uppgraderas, på plats, och
utan att behöva ta ner systemet.
För detaljerad dokumentation om installation och uppgradering av Debian
GNU/Linux, se vår
<a href="http://www.debian.org/releases/2.2/">versionsfakta</a>.

<p>
Debian GNU/Linux 2.2 baserar sig på den senaste stabila Linuxkärnan
(2.2.16), uppdaterad med Alan Cox' patchar som förväntas komma med i 2.2.17.
2.2-serien av Linuxkärnan har flera förbättringar i användbarhet och
stabilitet, och har dessutom bättre maskinvarustöd, både för äldre och nyare
produkter.
Användare av bärbara datorer kommer lägga märke till förbättringar i
PCMCIA-undersystemet.
Några andra höjdpunkter i Debian GNU/Linux 2.2, bland de nära 800
uppdaterade paketen, inkluderar:

<p>
<pre>
<ul>
<li>C-bibliotek 2.1.3
<li>XFree86     3.3.6
<li>GCC         2.95.2
<li>GnuPG       1.0.1
<li>Perl        5.005.03
<li>Python      1.5.2
<li>PAM         0.72
<li>ncurses     5.0
<li>teTeX       1.0.6
<li>Emacs       20.7
<li>XEmacs      21.1.10
<li>GNOME       1.0.56
</ul>
</pre>

<p>
1200 nya programvarupaket har lagts till Debian GNU/Linux 2.2.
Några av de nya programvarorna inkluderar:

<p>
<pre>
<ul>
<li>postfix     En ny säker e-postserver
<li>openssh     En fri implementation av "secure shell"
<li>openldap    LDAP-klient- och -serverpaket
<li>w3m         En ny textbaserad webbläsare med stöd för tabeller
<li>gdm         GNOME display manager
<li>cvsup       Ett effektivt speglingssystem för CVS
<li>everybuddy  En allt-i-ett "messaging"-klient
<li>reportbug   Ett verktyg för att rapportera problem i Debian GNU/Linux
<li>zope        En webbapplikationsserver för dynamiska webbservrar
<li>xmms        X Multimedia System; en ljudspelare
<li>kaffe       En fri, JIT-kapabel, virtuell maskin för Javabytekod
<li>gnapster    Ett gränssnitt till den populära MP3-delningsservicen
<li>Och sist, men inte minst, 56 nya spel.
</ul>
</pre>

<p>
Debian GNU/Linux 2.2 innehåller inte bara ett stort antal uppdaterade och
nya programvaror, utan många förbättringar, såsom:

<p>
<ul>
<li>Vittgående användning av "Pluggable Authentication Modules" (PAM).
    Med PAM kan Debian GNU/Linuxsystem ställas in att använda vanliga
    Unixlösenord eller säkrare alternativ såsom skugg- och MD5-lösenord,
    smartkort, och lösningar engångslösenord.

<li>Ett nätverkskonfigureringssystem, inställbart via
    /etc/network-katalogen, vilken förbättrar stödet för datorer med flera
    hemadresser.

<li>Bättre stöd för filsystemsspecifikationen "Linux Filesystem Hierarchy
    Standard" (FHS), inklusive en bättre separation mellan systemspecifika,
    arkitekturspecifika och arkitekturoberoende data för användning i
    heterogena miljöer.

<li>Bättre stöd för internationella användare.
    Stöd för japanska har integrerats i Debianarkivet, och andra
    icke-Latinbaserade teckenkodningar stöds också genom utökat stöd för
    internationalisering ("I18N").
    Även europeiska språk stöds bättre, med fler och bättre översättningar
    till många språk, däribland svenska.
</ul>

<p>
Debianprojektet har alltid försökt fungera som en bas för mer specialiserade
distributioner, och under det gångna året har detta realiserats genom att
Debiansystemet antagits som grund för kommersiella Linuxdistributioner.
Corel Corporation, Libra Computer Systems och Stormix Technologies finns
bland de företag som just nu distribuerar Debianbaserade distributioner;
andra är på gång.
Dessutom har Debian GNU/Linux-cd-skivor nu paketerats ihop med flera
Debianböcker.
Det som kvarstår är dock projektets frivilligbas, sin hängivenhet åt
<a href="http://www.debian.org/social_contract">Debians sociala kontrakt</a>,
och sin förpliktelse att tillhandahålla det bästa operativsystemet som är
möjligt.
Debian GNU/Linux är ytterligare ett viktigt steg i den riktningen.

<p>
Debian GNU/Linux 2.2 är
<a href="ftp://ftp.debian.org/debian/doc/dedication-2.2.txt">dedicerat</a> 
till minnet av Joel "Espy" Klecker, en Debianutvecklare som, utan större
delen av Debianprojektets vetskap, var sängbunden i sin kamp mot en sjukdom
känd som Duchennes muskeldystrofi under huvuddelen av sitt Debianengagemang.
Bara nu inser Debianprojektet graden av hans hängivenhet, och den vänskap
han skänkte oss.
För att visa vår uppskattning, och till minne av hans inspirerande liv,
dedicerar vi denna utgåva av Debian GNU/Linux till honom.
