<define-tag pagetitle>Nytt datoroperativsystem flyger på rymdskytteln</define-tag>
#use wml::debian::news
#use wml::debian::translation-check translation="1.3"

<p>Ett radikalt annorlunda nytt datoroperativsystem kontrollerar ett
experiment på ett rymdskytteluppdrag i slutet av mars.
Experimentet testar "hydrokultur", ett sätt att odla växter utan jord som
i slutändan kan tillhandahålla syre och mat för astronauter.
Datorn som styr experimentet kör "Debian GNU/Linux", ett operativsystem
som byggts av en grupp av 200 frivilliga datorprogrammerare som
telesamarbetade över Internet och aldrig mött varandra.
Systemet har många jordnära användningsområden - det kan ersätta konventionella
operativsystem såsom Microsofts "Windows 95" på persondatorer.
Till skillnad mot konventionell operativsystemspraxis gör frivilliggruppen
systemet och all dess källkod tillgänglig fritt och utan kostnad.
Detaljer finns på gruppens webbplats: http://www.debian.org/

<p>"Linux är den moderna efterföljaren till operativsystemet Unix, vilket
utvecklades av Bell Labs under 1970-talet" säger Bruce Perens, Debianprojektets
ledare.
"En finländsk universitetsstudent, Linus Torvalds, påbörjade Linux i början
av 1990-talet, och förenades med andra på Internet som hjälpte honom
utveckla systemet.
Vi sammanförde Linux med fri programvara som skrivits av andra frivilliga för
att tillverka ett komplett system med 800 programpaket.
Resultatet kommunicerar på Internet och inkluderar, fritt och utan kostnad,
många vanligtvis dyra program, såsom webbservrar, datorspråk såsom Java, C,
och C++, och många andra program."

<p>Rymdskyttelexperimentet kommer att flyga på uppdrag STS-83 i slutet
av mars och början av april.
Sebastian Kuzminsky är en ingenjör som arbetar på datorn som styr
experimentet, vilket utförs av Biosciences Corporation.
Kuzminsky sade att "Experimentet studerar tillväxten hos växter i
mikrogravitation.
Det använder en 486-pc-kompatibel miniatyrdator, Ampro CoreModule 4DXi.
Debian GNU/Linux läses in på detta system istället för DOS eller Windows.
Skörheten och strömförbrukningen hos hårddiskar uteslöt dem från detta
experiment, och en fast-tillståndsdisk från företaget SanDisk används i
stället.
Hela systemet använder bara 10 watt", lika mycket elektricitet som en nattlampa.
"Datorn styr vatten och ljus för de växande växterna, och sänder telemetri
och video på växterna till marken", säger Kuzminsky.

<p>Även utbildare har dragits till "Debian GNU/Linux"-systemet.
David Teague, en datorprofessor vid Västra Carolinas universitet säger att
"de flesta laboratorierna på vår datavetenskapsinstitution kör Debian.
Vi använder den för att lära ut programmering, operativsystem,
systemadministration och webbsidesformgivning".
Skolor från grundskola till universitet använder systemet för att ge
billig Internetåtkomst till sina elever och studenter.

<p>"De flesta av oss är datorproffs, men vi producerade Debian GNU/Linux som
ett hobbyprojekt", säger Perens, som jobbar som grafikprogrammerare på Pixar,
företaget som gjorde "Toy Story".
"Det började för tre år sedan som ett löst samarbete bland 60 personer som
hade kommunicerat på Internet men aldrig mött varandra.
Vi var missnöjda med operativsystemen som fanns tillgängliga, vilka inte
hade hållt takten med utvecklingen i datormaskinvaran.
Vi kände att nätet hade blivit så stort att vi kunde sammanföra en grupp
frivilliga programmerare på det för att producera saker som tidigare bara
gjorts av stora företag.
Vi hoppades att massvis av människor skulle använda systemet vi skapade
seriöst, men vi kunde inte göra reklam för det mer än att skapa webbsidor
och tala om det på Internet.
Det tog inte lång tid innan vi fick tusen användare, och innan den frivilliga
staben svällde till 200 programmerare från hela världen.
Folk tog bort Microsoft från sina datorer för att installera Debian."
Idag har systemet ynglat av sig i ett ideell företag, "Software in the
Public Interest", för att stödja framtida utveckling.
Medlemmarna kommer från alla jordens kontinenter.

<p>"Vi är fortfarande intresserade av att ta till oss fler frivilliga",
sade Perens, "och vi välkomnar alltid nya användare".
De som är intresserade av systemet kan lära sig mer om "Debian GNU/Linux"
på gruppens webbplats "www.debian.org".
Webbplatsen tillhandahåller gratis tillgång till hela systemet, såväl som
instruktioner om hur det installeras.
