<define-tag pagetitle>Ny spegling av Debians säkerhetsarkiv för Asien</define-tag>
<define-tag release_date>2015-02-02</define-tag>
#use wml::debian::news
#use wml::debian::translation-check translation="1.1"

<p>
	Debianprojektet tillkännager stolt en ny spegling av security.debian.org
	med hårdvara och hosting tillhandahållet av SAKURA Internet, Inc. Denna nya
	värd är placerad i och tillhandahåller innehåll från Japan.
</p>

<p>
	Denna hårdvaru- och hostingdonation kommer att tillåta Debians
	Systemadministrationsgrupp (DSA) att förbättra Debians kärntjänster genom
	att tillhandahålla en spegling av säkerhetsarkivet för Asien och samtidigt
	är det ett steg mot decentralisering av och åtkomst till stabila
	säkerhetsspeglingar för hela världen.
</p>

<p>
	<q>I kombination med GeoDNS-funktionaliteten som används av Debian, skall
	denna nya spegling snabba upp nedladdningar för våra användare i det
	geografiska området drastiskt. Detta är en välkommen förbättring till den
	världsomspännande täckningen av dedikerade officiella speglingar av
	security.debian.org, som administreras av Debianprojektet</q>, säger Martin
	Zobel-Helas, en medlem av Debians systemadministratörsgrupp.
</p>

<p>
	<q>SAKURA Internet är en ledande Japansk leverantör av webbhotell som
	är värd för många servrar som kör operativsystemet Debian. SAKURA är
	hedrade att ha fått möjligheten att stödja Debians säkerhetsspeglingssystem
	och önskar att fortsatt stödja Debiangemenskapen</q>, säger Kunihiro
	Tanaka, grundare, VD, och koncernchef över SAKURA Internet.
</p>

<h2>Om SAKURA Internet</h2>

<p>
	SAKURA Internet, Inc (3778:Tokyo) är en ledande oberoende Internet Data
	Center-leverantör i Japan. Företaget har tillhandahållt
	Internettjänster sedan 1996 och har fått många kunder och användare genom
	att erbjuda uthyrning av serverplatser, hosting, VPS, och datacentertjänster
	inklusive Molntjänster.
</p>

<p>Lär mer om SAKURA's nyaste Datacenter på http://ishikari.sakura.ad.jp/index_eng.html</p>
        
<h2>Om Debian</h2>

<p>
	Debianprojektet grundades 1993 av Ian Murdock med målsättningen att vara ett
	i sanning fritt gemenskapsprojekt. Sedan dess har projektet vuxit till att
	vara ett av världens största och mest inflytelserika öppenkällkodsprojekt.
	Tusentals frivilliga från hela världen jobbar tillsammans för att skapa
	och underhålla Debianmjukvara. Tillgängligt i 70 språk, och med stöd för
	en stor mängd datortyper, kallar sig Debian det <q>universella 
	operativsystemet</q>.
</p>

<h2>Kontaktinformation</h2>

<p>
	För mer information, besök vänligen Debians webbplats på
	<a href="$(HOME)/">https://www.debian.org/</a> eller skicka e-post (på 
	engelska) till &lt;press@debian.org&gt;.
</p>
