<define-tag pagetitle>VA Linux Systems, O'Reilly och SGI sponsrar detaljhandelsprodukt</define-tag>
<define-tag release_date>1999-10-12</define-tag>
#use wml::debian::news
#use wml::debian::translation-check translation="1.4"

<h3>Populär icke-kommersiell Linuxdistribution i paket med cd-rom och bok</h3>

<p>(Atlanta, Georgia, USA)
VA Linux Systems, O'Reilly Associates och SGI, Inc. tillkännagav idag ett
samarbete mellan de tre företagen för att stödja Debianprojektet genom
att sponsra introduktionen av operativsystemet Debian GNU/Linux i
detaljhandeln.
Intäkterna från försäljningen av Debian GNU/Linux kommer att doneras till
Software in the Public Interest, en icke-kommersiell organisation för
projekt inom öppen källkod, däribland Debian.

<p>Debian är just nu den populäraste &rdquo;icke-kommersiella&rdquo; versionen av
operativsystemet Linux®, och röstades fram som mässfavorit på
LinuxWorld Conference &amp; Expo.
Nyckeln till Debians framgång är dess alltjämt pågående utveckling av över
500 frivilliga utvecklare över hela världen, vilka underhåller över 2500
paket med fri programvara.

<p>Fram till idag har Debian GNU/Linux huvudsakligen varit tillgänglig för
nedladdning över Internet.
Samarbetet mellan VA Linux Systems, O'Reilly och SGI markerar således det
första tillfälle då Debian GNU/Linux kommer att paketeras och göras
tillgänglig med kommersiell dokumentation och tillägg som en större
detaljhandelsprodukt.

<p>&rdquo;Samarbetet bakom sponsringen mellan VA, O'Reilly och SGI är en unik
insats som tillåter alla och envar att prova den icke-kommersiella
Debiandistributionen&rdquo;, säger Wichert Akkerman, Debians nuvarande
projektledare.
&rdquo;Distributionen har byggts upp med omsorg av över 500 Debianutvecklare, och
vi hoppas att det ger alla och envar samma trevliga upplevelse den ger oss.&rdquo;

<p>Paketet med Debian GNU/Linux kommer att erbjudas till ett initialt
cirkapris om USD 19,95, och kommer att bestå av en cd med över 1440 paket
med programvara med öppen källkod, tillsammans med Bill McCartys bok
&rdquo;Learning Debian GNU/Linux&rdquo; från O'Reilly.
Dessutom kommer paketet innehålla en demo-cd-version av Loki Entertainments
spel &rdquo;Myth II: Soulblighter&rdquo;.
I Debians anda, kommer O'Reilly att göra boken fritt tillgänglig under Open
Publication-licensen.

<p>Debianprojektets Internetbaserade utvecklingsmodell har hjälpt
distributionen att uppnå en Internetfunktionalitet utan like.
En av de mest populära funktionerna i Debian GNU/Linux är &rdquo;apt-get&rdquo;, vilken
automatiserar fria nätverkshämtningar av alla programpaketsuppdateringar,
något som gör Debian-cdn den sista cdn en användare någonsin kommer att
behöva för att hålla sitt Linuxsystem uppdaterat.

<p>Debianpaketet, sponsrat av VA, O'Reilly och SGI, kommer att vara
tillgängligt direkt från valinux.com, och genom större detaljhandels- och
webbutiker.
Debian.org tillhandahåller support för distributionen genom e-post, webben
och irc.
Dessutom sponsrar VA Linux Systems ett kommersiellt supportpaket för nya
Debian GNU/Linuxanvändare.

<p>&rdquo;Debian är för närvarande den näst mest efterfrågade Linuxdistributionen
bland VA Linux Systems kunder&rdquo;, säger Brian Biles, vice vd för
marknadsföring inom VA Linux Systems.
&rdquo;Vi applåderar Debianprojektet för dess långvariga, enastående bidrag till
de som använder fri programvara/öppen källkod&rdquo;.

<p>&rdquo;Debian förkroppsligar många av de bästa vanorna inom öppen
källkodsutveckling.
Debians utvecklarskara är redan den största i Linuxvärlden;
allt som det behövt för att göra det mer tillgängligt för nya användare är
bättre dokumentation, förpackning och distribution&rdquo;, säger Tim O'Reilly,
koncernchef
för O'Reilly &amp; Associates.
&rdquo;Den här distributionen kommer att placera Debian först inte bland
kärntruppen av Linuxanvändare, utan för alla.&rdquo;

<p>&rdquo;Utvecklingsmodellen inom öppen källkod har resulterat i flera
nyckelresultat,
bland annat i skapandet av Debian GNU/Linux&rdquo;, säger Dave McAllister, chef
för strategisk teknologi hos SGI.
&rdquo;Tillsammans med O'Reilly och VA Linux Systems, har SGI säkerställt
tillgängligheten för kvalitets-Linuxlösningar.&rdquo;

<h3>Om Debianprojektet</h3>

<p>Debianprojektet består av över 500 utvecklare över hela världen, vilka
är engagerade för att framhäva fri programvaras förträfflighet.
Debian GNU/Linux är resultatet av en frivilliginsats för att skapa ett fritt,
högkvalitativt UNIX®-kompatibelt operativsystem, komplett med en uppsättning
applikationer.
För vidare information om Debian, se
<a href="$(HOME)/">http://www.debian.org/</a>.


<h3>Om VA Linux Systems</h3>
 
<p>VA Linux Systems, Inc. är en ledande leverantör av Linuxbaserade
lösningar, integrerade system, programvara och service.
VA Linux Systems bredbasiga tekniska expertis i system- och
programvaruformgivning,
så väl som dess fokusering på operativsystemet Linux och andra öppen
källkodslösningar, möjliggör för företaget att tillhandahålla högkvalitativa
Linuxbaserade system, skräddarsydda för optimal prestanda, tillförlitlighet
och skalbarhet.
VA tillhandahåller även omfattande service och support genom sin
personalstab bestående av Linuxsystem- och programvaruingenjörer.
VA Linux Systems är baserade i Sunnyvale i Kalifornien, och finns på webben
på adressen
<a href="http://www.valinux.com/">http://www.valinux.com</a>.


<h3>Om O'Reilly</h3>

<p>O'Reilly &amp; Associates erkända över hela världen för sina föredömliga
böcker om programvara med öppen källkod, Internet, programmering,
operativsystemen Windows NT® och UNIX®.
O'Reilly producerar även prisbelönt Internetprogramvara, tekniska
konferenser, och innovativa webbaserade kurser.
Från sin banbrytande bästsäljare
&rdquo;The whole Internet user's guide &amp; catalog&rdquo;
(utsedd till en av århundradets 100 böcker av New Yorks allmänna bibliotek)
till GNN (den första Internetportalen och kommersiella webbplatsen) till
WebSite (den första webbserverprogramvaran för skrivbordsdatorer) har
O'Reilly stått i förgrunden för Internetutvecklingen.
Information om företaget finns på
<a href="http://www.oreilly.com/">http://www.oreilly.com</a>.


<h3>Om SGI</h3>

<p>SGI tillhandahåller ett brett urval av högpresterande datorer och
avancerade grafiska lösningar, vilka gör det möjligt för dess kunder att
förstå och övervinna sina svåraste datorproblem.
Med sitt huvudkvarter i Mountain View, Kalifornien, och kontor över hela
världen finns företaget representerat på webben på
<a href="http://www.sgi.com/">www.sgi.com</a>.
