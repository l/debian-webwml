<define-tag pagetitle>Strategisk allians mellan Corel, KDE och Debian</define-tag>
<define-tag release_date>1999-04-21</define-tag>
#use wml::debian::news
# <!--translation 1.3-->

<P>
En strategisk allians mellan Corel, KDE och Debian för att befrämja
utvecklingen av en ny Linux®-distribution. Corel planerar att leverera ett
lättanvänt Linux-GUI och -operativsystem till konsumenter och
maskinvarutillverkare till hösten.
<P>
Ottawa, Kanada, 21 april 1999.
Corel Corporation (COSSFF på NASDAQ, COS på TSE) tillkännagav idag en
allians med två av de största utvecklargrupperna inom Open Source för att
befrämja utvecklingen av sin planerade Linux®-distribution, en
användarvänlig Linuxinstallation och grafiskt användargränssnitt (GUI) för
skrivbordsdatorer.
<P>
Corel och K Desktop Environment-projektet (KDE) kommer att samarbeta för att
förbättra KDE-GUIet för att inkluderas i den kommande Corelversionen av
Linux, vilken är riktad mot skrivbordsanvändarna.
<P>
"Corel har valt KDE som vårt förvalda skrivbordsgränssnitt eftersom vi
anser att dess utveckling som det ser ut nu har  nått längre än
alternativen," säger Derk Burney, Corels vice-vd.
"KDE kan lätt konfigureras för att tillhandahålla ett väldigt Windowslikt
utseende och funktionalitet, vilket vi ser som ett mycket viktigt steg i
vår strategi att göra alla aspekter för arbete i Linuxmiljön kompatibelt
med dagens Windowsmöjligheter."
<P>
"Corel kommer också att släppa alla sina förbättringar och förändringar
på 'open source'-programvara tillbaka till den gemenskap programmen
stammar från," säger Burney vidare.
"Open Source-Utvecklarna är Linux' styrka, och med det arbete vi nyligen
lagt ned på WINE-projektet stöder Corel deras arbete."
<P>
"Vårt projekts alltjämt rådande inriktning mot att skapa en attraktiv,
stabil och funktionell skrivbordsmiljö, tillsammans med Corels erfarenheter
i att skapa toppmordena grafiska gränssnitt bidrar till att ge användarne
ett än bättre helhetsintryckt tillsammans med det prisvinnande KDE,"
säger Cristian Tibirna, KDEs representant i Kanada.
"Vi är alla väldigt upphetsade över de nya prospekt detta medför."
<P>
Corel kommer också att bygga sin skrivbords-Linux rund Debian
GNU/Linux-distributionen, vilken redan har en av de största andelarna av
installationer inom Linuxvärlden, och är känt för sin stabilitet och
säkerhet.
<P>
"Debian har redan tagit signifikanta steg mot Linux på skrivbordet, så detta
är ett naturligt partnerskap," säger Erich Forler, Corels Linuxproduktchef.
"Linuxvärlden har också erkänt att Debians Linuxdistribution bygger på
extremt ren kod, och deras åtagande att dokumentera koden och sina
applikationer, gör 'Open Source'-utveckling effektivare och mer
organiserad."
<P>
"Jag är väldigt glad att se Corel ta detta steg in i 'Open Source'-världen
och samarbeta med ickekommersiella organisationer såsom Debian och KDE,"
säger Wichert Akkerman, Debians projektledare.
"Genom att kombinera Debians styrkor, vilka innefattar att ha ett stort
antal utvecklare, en väldigt öppen utvecklingsmodell och ett allmänt
tillgängligt felrapporteringssystem, med Corels erfarenheter i att skapa
kontors- och skrivbordsprodukter, tror jag att vi kommer att kunna producera
ett enastående system med det bästa från båda världarna."
<P>
Med en strategisk alliens med Cygnus nyligen, vilken kommer att
tillhandahålla Cygnus GNUPro-programvara för att göra det möjligt för Corel
att flytta sina marknadsledande produktivitetsprogram till Linux, är Corel
på väg mot att leverera sin planerade Linuxdistribution till marknaden till
hösten.
Detta kommer att vara före lanseringen av produktivitetspaketet WordPerfect®
Office 2000 för Linux och grafikprogrammet CorelDraw® 9 för Linux släpps
under fjärde kvartalet respektive början av år 2000.
<P>
Linux styrka och popularitet växer ständigt.
International Data Corporation (IDC) tillkännagav nyligen att fram till 2003
kommer kommersiella varianter av Linux att växa snabbare än alla de andra
klient- eller serveroperativsystem som IDC för statistik över.
IDC beräknar att kommer att öka med 25% från 1999 till 2003, jämfört med 10%
för alla andra klientoperativsystem tillsammans, och 12% för alla andra
serveroperativsystem tillsammans.
