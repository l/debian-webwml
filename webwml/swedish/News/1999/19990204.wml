<define-tag pagetitle>Debians logotyptävling</define-tag>
<define-tag release_date>1999-02-04</define-tag>
#use wml::debian::news
#use wml::debian::translation-check translation="1.5"

<p>Debianprojektet letar efter en ny logotyp.
För närvarande har Debian en halvofficiell logotyp, vilken kan ses på
&lt;<newsurldead "$(HOME)/logos/oldlogo.gif">&gt;.
Eftersom en majoritet av Debianutvecklarna inte är nöjda med den nuvarande
logotypen letar vi efter en som kan ersätta denna, genom att använda en
GIMP-logotyptävling.
Information om hur du kan bidra, såväl som övrig information finns på
&lt;<newsurl "http://contest.gimp.org/">&gt;.
</p>

<p>Debian vill helst ha två logotyper: en logotyp med en väldigt liberal
licens som alla är fria att använda (exempelvis på webbsidor, tröjor e.dyl),
och en mer officiell logotyp med en begränsad licens som bara kan användas
på officiella Debianartiklar (som cd-skivor tillverkade från de officiella
ISO-avbildningsfilerna).
Observera att de båda licenserna ännu inte är färdigställda.
</p>

<p>Naturligtvis är det viktigt att klargöra exakt vad som utgör en logotyp.
Logotypen ska möta följande kriterier:
</p>

<ul>
<li>den måste lätt kunna igenkännas som Debianlogotypen</li>
<li>den ska inte vara Linuxspecifik</li>
<li>den måste se bra ut i svartvitt</li>
<li>den måste vara skalbar</li>
<li>den ska inte vara för detaljerad, så att den fungerar i lägre
    upplösningar</li>
<li>den ska fungera både med och utan text under (kan ignoreras om
    texten "Debian" är en del av logotypen)</li>
</ul>

<p>Varje bidrag ska bestå av två logotyper av skälen som förklaras ovan.
Detaljer om bidragen kan hittas på GIMP-tävlingshemsidan på
&lt;<newsurl "http://contest.gimp.org/">&gt;.
</p>

<p>Vilken logotyp som vinner bestäms av Debianutvecklarna.
Eftersom det finns många aktiva utvecklare kan det ta så länge som
3-4 veckor efter tävlingens slut att bestämma vem som vinner.
</p>

<p>Vinnaren får en e-postadress hos debian.org, en uppsättning av
cd-skivor med Debian GNU/Linux 2.1 för valfri maskinvaruarkitektur (Alpha,
i386, m68k eller Sparc) och evig berömmelse för att ha skapat Debians
logotyper.
</p>
