#use wml::debian::weeklynews::header PUBDATE="2002-03-06" SUMMARY="DebConf 2, valkampanj, GUI-program, woodyutgivning, webbläsare, utskrifter, versionsfakta"
#use wml::debian::translation-check translation="1.12"

<p>Välkommen till årets tionde utgåva av DWN, veckonyhetsbrevet för Debianfolk.
Vi kan med glädje rapportera om det knäppaste sättet att skapa
grafiska program på: med PHP. Se nedan.
Våra danska (och, för den delen, svenska) läsare kan vara intresserade av
denna <a href="http://debianguiden.dk/">Debianguide</a>, vilken är ett mycket
mer djupgående tillägg till den officiella installationsmanualen.</p>

<p><strong>DebConf 2 i Toronto.</strong>
Till slut
<a href="http://lists.debian.org/debian-devel-announce-0203/msg00001.html">
tillkännagav</a> Joe Drew att den andra Debiankonferensen kommer äga rum från
fredagen den 5 juli till söndagen den 7 juli i Toronto, Ontario i Kanada.
Det är veckoslutet efter
<a href="http://www.linuxsymposium.org/">Ottawa Linux Symposium</a>, så folk
kan delta på båda evenemangen.
De som vill ge en presentation eller hålla ett föredrag bör kontakta
<a href="mailto:hoserhead@woot.net">Joe Drew</a> så snart som möjligt.

<p><strong>Valkampanjperiod för ledarvalet.</strong>
Manoj Srivastava, med projektsekreterarens hedershatt på,
<a href="http://lists.debian.org/debian-vote-0202/msg00038.html">
rapporterade</a> om slutet på nomineringsperioden, då tre kandidater stigit
fram:
<a href="$(HOME)/vote/2002/platforms/bdale">Bdale Garbee</a>,
<a href="$(HOME)/vote/2002/platforms/raphael">Raphaël Hertzog</a> och
<a href="$(HOME)/vote/2002/platforms/branden">Branden Robinson</a>.
Plattformarna för dessa tre kandidater är tillgängliga nu.
Den tre veckor långa valkampanjeperioden börjar nu, se sändlistan
<a href="http://lists.debian.org/debian-vote/">debian-vote</a> &ndash;
Många frågor till och ställningstaganden av kandidaterna postas där.
Värt att märka är följande
<a href="http://lists.debian.org/debian-vote-0203/msg00087.html">
samling frågor</a> till kandidaterna från Anthony Towns, som, som en
sidoeffekt, demonstrerar begränsningarna i att vara Debians projektledare.</p>

<p><strong>Skriva grafiska program med PHP.</strong>
Allt för ofta tänker man på
<a href="http://www.php.net/">PHP</a> som ett skriptspråk enbart avsett att
användas inbäddat i HTML på webbsidor.
Det är dock ett fullt funktionellt språk för allmänt bruk som kan användas för
mycket mer.
Ett av målen för <a href="http://gtk.php.net/">PHP-GTK-projektet</a> är att
bevisa att PHP kan användas för att skriva grafiska klientsidesprogram.
Projektet låter dig inte skapa webbprogram med GTK, utan fristående grafiska
program som kan startas med <code>php4 -q hello.php</code>, precis som om du
använde Perl/Gtk, Python/Gtk eller liknande.</p>

<p><strong>Status för Woodys utgivning.</strong>
Anthony Towns gav ut ytterligare en
<a href="http://lists.debian.org/debian-devel-announce-0203/msg00002.html">
statusrapport</a> om utgivningen av Woody.
Listan över kritiska (RC) fel är nere i 200 och ytterligare en uppsättning
paket togs bort från Woody.
För personer som vill hjälpa till med kritiska fel finns det två olika listor
över kritiska fel:
den
<a href="http://bugs.debian.org/~wakkerma/bugs/">traditionella</a> och
<a href="http://ftp-master.debian.org/testing/testing_probs.html">den</a>
som indikerar hur många fel som finns på de versioner av paketen i
uttestningsversionen.
Personer som vill se till att paket de är intresserade av inte kastas ut
uppmanas att läsa igenom båda listorna om de har tid över.</p>

<p><strong>Översikt över webbläsare för GNU/Linux.</strong>
Nyligen gav Rob Valliere en
<a href="../../oldurl?http://www.robval.com/linux/2002/browsers.html">översikt</a>
över webbläsare som finns för GNU/Linux-distributioner, inklusive Debian
GNU/Linux.
En hel del viktig utveckling har gjorts på
<a href="http://www.mozilla.org/projects/embedding/examples/galeon.html">
Galeon</a>, <a href="http://www.mozilla.org/">Mozilla</a> och
<a href="http://www.konqueror.org/">Konqueror</a> under de senaste månaderna.
De webbläsare som imponerade honom mest är Galeon 1.0.3, Mozilla 0.9.8 och
Opera 6.0 TP3 (som inte är tillgänglig i Debian GNU/Linux eftersom den är
icke-fri).</p>

<p><strong>Gnome-Print gav problem i Sid.</strong>
Gnomepaket har inte fungerat som de borde på sistone, på grund av problem med
Gnomes grundpaket.
På grund av ett
<a href="../../oldurl?http://debianplanet.org/article.php?sid=611">beroendeproblem</a>
som påverkade <code>libgnomeprint*</code>-paket togs de flesta grundpaketen i
Gnome bort.
Det verkar som det fanns cirkulära beroenden i gnome-print, vilka senare
löstes.</p>

<p><strong>Versionsfakta för Woody.</strong>
Robert Bradford
<a href="http://lists.debian.org/debian-devel-0203/msg00104.html">
arbetar</a> på nya
<a href="$(HOME)/releases/woody/i386/release-notes/">versionfakta</a>
för Woody-utgåvan.
Han samlar hjälp från personer med information om att anpassa Debian till
icke-ia32-plattformar, delade och namnändrade paket och allmänna problem och
rättelser.
Till exempel finns
<a href="http://lists.debian.org/debian-devel-0203/msg00113.html">
här</a> versionsfakta för XFree86 för Woody.
Om du kan hjälpa Robert, kontakta honom på en
<a href="mailto:rob@debianplanet.org">rob@debianplanet.org</a>.</p>

<p><strong>Nya eller anmärkningsvärda paket.</strong>
Följande paket har nyligen lagts till Debianarkivet.</p>

<ul>
<li><a href="http://packages.debian.org/unstable/net/alicq">alicq</a> 
    &ndash; Flexibel ICQ-klient i ren Tcl/Tk.
<li><a href="http://packages.debian.org/unstable/devel/php-gtk">php-gtk</a> 
    &ndash; PHP-utökning för GTK+-klientsides-plattformsöverskridande grafiska
            program.
<li><a href="http://packages.debian.org/unstable/admin/pgi">pgi</a> 
    &ndash; Progenys grafiska installationstillverkarsystem.
</ul>

<p><strong>Säkerhetsuppdateringar.</strong>
Ni kan rutinen, se till att uppdatera era system om ni har något av
dessa paket installerade.</p>

<ul>
<li><a href="$(HOME)/security/2002/dsa-115">PHP</a> &ndash;
    Trasig fältbreddskontroll med mera.
<li><a href="$(HOME)/security/2002/dsa-116">CFS</a> &ndash;
    Buffertspill.
<li><a href="$(HOME)/security/2002/dsa-117">CVS</a> &ndash;
    Felaktigt initierad variabel.
<li><a href="$(HOME)/security/2002/dsa-118">xsane</a> &ndash;
    Osäkra temporära filer.
</ul>

<p><strong>Övergivna paket.</strong>
4 paket övergavs under veckan och behöver nya ansvariga.
Detta ger totalt 108 övergivna paket.
Tack till de tidigare ansvariga som bidrog till fri programvaru-miljön.
Se <a href="$(HOME)/devel/wnpp/">WNPP-sidorna</a>
för hela listan, och lägg till en kommentar till felrapporten och byt namn på
den till ITA: om du planerar att ta över paketet.</p>

<ul>
<li> <a href="http://packages.debian.org/unstable/x11/hanterm-classic">hanterm-classic</a>
     &ndash; Ytterligare en X-terminalemulator med Hangulstöd.
     (<a href="http://bugs.debian.org/136706">rapport 136706</a>)</li>
<li> <a href="http://packages.debian.org/unstable/games/ines">ines</a>
     &ndash; Emulator för NES/Famicom/Dandy-spelkonsolerna.
     (<a href="http://bugs.debian.org/136813">rapport 136813</a>)</li>
<li> <a href="http://packages.debian.org/unstable/text/mueller7-dict">mueller</a>
     &ndash; Engelsk-rysk ordbok i dict-format.
     (<a href="http://bugs.debian.org/136812">rapport 136812</a>)</li>
<li> <a href="http://packages.debian.org/unstable/web/php4-pgsql">php4-pgsql</a>
     &ndash; PostgreSQL-modul för php4.
     (<a href="http://bugs.debian.org/135690">rapport 135690</a>)</li>
</ul>

<p><strong>Har du nyheter?</strong>
Berätta för oss om allt som händer i Debianvärlden.
Vi letar alltid efter intressanta saker att lägga in, speciellt nya artiklar av
frivilliga skribenter.
Vi ser fram emot ditt brev som du sänder till
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer translator="Peter Karlsson"
