#use wml::debian::weeklynews::header PUBDATE="2002-05-15" SUMMARY="BTS-omdesign, DebConf2, Woody-dvd, amatörradio, Hurd, SGML, startdisketter"
#use wml::debian::translation-check translation="1.19"

<p>Välkommen till årets tjugonde utgåva av DWN, veckonyhetsbrevet för
Debianfolk.
Enligt denna
<a href="https://ftp-master.debian.org/testing/update_excuses.html">lista över
ursäkter</a>, som säger &rdquo;Ge mig ett F, ge mig ett R, ge mig ett Y, S, N,
I, N, G. Vad blir det?&rdquo;, verkar det som Woody gått in i nästa steg.
Inte alla av er känner till det, men Bdale Garbee är radioamatör,
och som sådan kommer han hålla ett föredrag vid
<a href="http://www.tapr.org/tapr/dayton/">Dayton Hamvention Activities</a>.</p>

<p><strong>BTS-design på gång.</strong>
På sändlistan
<a href="https://lists.debian.org/debian-debbugs/">debian-debbugs</a>
diskuteras det en omdesign av Debians
<a href="https://bugs.debian.org/">felrapporteringssystem</a> (BTS).
Manoj Srivastava arbetar på ett
<a href="http://people.debian.org/~srivasta/bugtracking.txt">designdokument</a>
som kommer att hållas à jour.
Det innehåller målsättningar, gränser, gränssnitt och användningsfall.
Om du saknar en specifik funktion, skriv några rader till
<a href="mailto:srivasta@debian.org">srivasta@debian.org</a>.

<p><strong>Uppdatering om DebConf 2.</strong>
Debian Conference 2 (DebConf) kommer hållas vid York universitet i Toronto,
Ontario, Kanada mellan 5-7 juli 2002.
Joe Drew som påtog sig bördan att organisera årets DebConf sände in en
<a href="https://lists.debian.org/debian-devel-announce-0205/msg00002.html">
uppdateringsrapport</a>.
Mer än 100 personer, varav mer än 25 Debianutvecklare, har redan anmält sig till
konferensen.
På grund av krav från York universitet är sista
<a href="http://net2.com/debconf2/">anmälnings</a>dag för Debconf och boende vid
universitetet den 31 maj 2002.
Om du inte hinner med att anmäla dig före detta datum kan du fortfarande delta,
men du kan inte få boendet ordnat via Joe och hans mannar.</p>

<p><strong>Woody-dvd:er fungerar bra.</strong>
Steve McIntyre sände in en
<a href="https://lists.debian.org/debian-cd-0205/msg00136.html">
framgångsrapport</a> för Woody-dvd:n.
Han testade de han skapat från en lokal spegel på flera slumpmässigt valda
maskiner på kontoret, bland andra en Thinkpad, en liten Dell-serverburk och
några äldre hemmabyggda maskiner.
Alla verkar fungera bra med Isolinux-koden och läser in installationsprogrammet
utan problem.</p>

<p><strong>Föreslagen Javapolicy.</strong>
Ola Lundqvist
<a href="https://lists.debian.org/debian-policy-0205/msg00114.html">tycker</a>
att eftersom Woody nästan har släppts så är det dags att diskutera om den
<a href="http://people.debian.org/~opal/java/policy.html/">föreslagna
Javapolicyn</a> är mogen eller inte.
Kommentera förslaget och sänd dina åsikter till sändlistan
<a href="https://lists.debian.org/debian-java/">debian-java</a>.</p>

<p><strong>Debianinstallation genom en USB-diskettstation.</strong>
Gernot Weber
<a href="https://lists.debian.org/debian-laptop-0205/msg00157.html">
undrade</a> hur han skulle göra för att installera Debian med en
USB-diskettstation.
Räddningsdisken startade men installationsprogrammet hittade inte rotdisken
efter diskbytet.
Werner Heuser
<a href="https://lists.debian.org/debian-laptop-0205/msg00158.html">påpekade</a>
att en speciell startflagga kan behövas för att få Linux att upptäcka
diskettstationen.
Om detta inte fungerar kan man fortfarande pröva andra installationsmetoder,
såsom beskrivs i
<a href="http://mobilix.org/Mobile-Guide.db/Mobile-Guide.html">
Linux-Mobile-Guide</a>.</p>

<p><strong>Debian för amatörradio.</strong>
Ett nytt underprojekt skapades:
<a href="http://debianham.sunsite.dk/">Debian-Ham</a>, en distribution för
amatörradiooperatörer.
SunSITE.dk
<a href="https://lists.debian.org/debian-hams-0205/msg00006.html">
tillhandahåller</a> ett CVS-utrymme, en MySQL-databas och flera sändlistor.
Joop Stakenborg
<a href="https://lists.debian.org/debian-hams-0205/msg00016.html">förklarade</a>
att detta projekt inte är ett försök att skapa en avgrenad distribution, och
fortsätter med att ge orsaker till varför ett underprojekt kan vara användbart
och när idén uppstod.</p>

<p><strong>Hurd inuti Bochs?</strong>
Neil Levine
<a href="https://lists.debian.org/debian-hurd-0205/msg00131.html">undrade</a>
om Hurd kunde köras inuti Bochs (en IA-32-(x86)-pc-emulator), varpå Robert
Millan svarade med tilllämpliga nätverksresurser.
Alfred Szmidt skrev en bra
<a href="ftp://walfield.org/pub/people/ams/hurd/creating_bochs_image_for_gnu.txt">
guide</a> om hur man skapar en GNU/Hurd-avbildning som kan användas med Bochs.
En avbildning kommer att sändas in till
<a href="http://bochs.sourceforge.net/diskimages.html">listan</a> över
diskettavbildningar med förinstallerade system.</p>

<p><strong>SGML-/XML-policygrupp grundad.</strong>
Mark Johnson
<a href="https://lists.debian.org/debian-sgml-0205/msg00000.html">började</a>
att grunda en SGML-/XML-policygrupp.
Dess mål är att skapa en ny Debianpolicy för paketering, implementering, osv.,
av XML, SGML och relaterade saker.
Adam Di Carlo och Mark började skriva ett
<a href="http://people.debian.org/~mrj/sgml-policy-draft/">utkast</a> för ett år
sedan i ett försök att utveckla en implementation enligt LSB.
Dokumentet är dock långt ifrån färdigt.</p>

<p><strong>Nya startdisketter för Woody.</strong>
David Kimdon
<a href="https://lists.debian.org/debian-boot-0205/msg00333.html">
tillkännagav</a> att en ny version 3.0.23 av startdisketterna snart kommer
att släppas.
Han säger att några av anpassningarna troligen kommer använda denna version för
Woody, beroende på olika faktorer.
En testuppsättning för i386 är tillgänglig
<a href="http://people.debian.org/~dwhedon/dists/woody/main/disks-i386/current/">
här</a>, tillsammans med en
<a href="http://people.debian.org/~dwhedon/boot-floppies_3.0.23_i386.changes">
&rdquo;changes&rdquo;-fil</a>.
Testa och rapportera till sändlistan
<a href="https://lists.debian.org/debian-boot/">debian-boot</a>.</p>

<p><strong>Debianseminarium hållt i Korea.</strong>
Förra söndagen stod
<a href="http://debianusers.org/">koreanska Debiananvändargruppen</a>
värd för årets
<a href="http://debianusers.org/stories.php?story=02/05/01/9950118">första
Debianseminarium</a> (engelsk översättning finns <a href="mail#mail1">här</a>).
Sådana evenemang äger rum fyra gånger per år.
Gruppen som förberett seminariet tillkännagav att detta seminariums mål är
filsystemshantering och säkerhetskopiering av filsystem för erfarna
systemadministratörer, avsett att uppmuntra användandet av Debian GNU/Linux som
filsystemsserver.
Flera personer diskuterade filsystem, metoder för säkerhetskopiering,
Debianrelaterade frågor och uppskattade seminariemötet.</p>

<p><strong>Nya eller anmärkningsvärda paket.</strong>
Följande paket har nyligen lagts till Debianarkivet eller innehåller
viktiga uppdateringar.</p>

<ul>
<li><a href="https://packages.debian.org/unstable/sound/ahcd">ahcd</a>
    &ndash; Audun Hoves cd-spelare.
<li><a href="https://packages.debian.org/unstable/tex/chemeq">chemeq</a>
    &ndash; Tolk för kemiska formler och jämviktsförhållanden.
<li><a href="https://packages.debian.org/unstable/utils/hddtemp">hddtemp</a>
    &ndash; Verktyg för att övervaka temperaturen på din IDE-hårddisk.
<li><a href="https://packages.debian.org/unstable/net/ipcalc">ipcalc</a>
    &ndash; Parameterräknare för IPv4-adresser.
<li><a href="https://packages.debian.org/unstable/net/iprelay">iprelay</a>
    &ndash; Bandbreddsformgivnings-tcp-proxyserver i användarrymden.
<li><a href="https://packages.debian.org/unstable/math/kmatplot">kmatplot</a>
    &ndash; Ett Gnuplot-liknande verktyg för att rita data i 2D och 3D.
<li><a href="https://packages.debian.org/unstable/utils/kmymoney2">kmymoney2</a>
    &ndash; Personfinanshanterare för KDE.
<li><a href="https://packages.debian.org/unstable/graphics/kover">kover</a>
    &ndash; WYSIWYG-cd-omslagsutskrivare.
<li><a href="https://packages.debian.org/unstable/text/plywood">plywood</a>
    &ndash; Manusskrivnings- och -typsättningshjälp.
<li><a href="https://packages.debian.org/unstable/x11/xbattbar">xbattbar</a>
    &ndash; Visa batteristatus i X11.
</ul>

<p><strong>Övergivna paket.</strong>
1 paket övergavs under veckan och behöver en ny ansvarig.
Detta ger totalt 80 övergivna paket.
Tack till de tidigare ansvariga som bidrog till fri programvaru-miljön.
Se <a href="$(HOME)/devel/wnpp/">WNPP-sidorna</a>
för hela listan, och lägg till en kommentar till felrapporten och byt namn på
den till ITA: om du planerar att ta över paketet.</p>

<ul>
<li> <a href="https://packages.debian.org/unstable/utils/honyaku-el">honyaku-el</a>
     &ndash; Honyakudamashii-klient för emacsar
     (<a href="https://bugs.debian.org/146961">rapport 146961</a>)</li>
</ul>

<p><strong>Sett något intressant?</strong>
Sänd en notis till oss närhelst du ser något anmärkningsvärt som du anser
vara lämpligt att nämna i DWN.
Vi ser tyvärr inte allt, och denna månad kommer vi vara mycket upptagna.
Vi blir självklart också glada för kompletta artiklar från frivilliga
skribenter.
Vi ser fram emot ditt brev som du sänder till
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer translator="Peter Karlsson"
