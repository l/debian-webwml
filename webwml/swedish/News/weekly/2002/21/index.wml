#use wml::debian::weeklynews::header PUBDATE="2002-05-23" SUMMARY="MPlayer, Nessus, byggberoenden, GCC 3.1, Webmin, cvs, nytt rekord"
#use wml::debian::translation-check translation="1.9"

<p>Välkommen till årets tjugoförsta utgåva av DWN, veckonyhetsbrevet för
Debianfolk.
Vi ber om ursäkt för att vi är försenade, men Joeys inblandning i organiseringen
av <a href="http://www.linuxtag.org/">LinuxTag</a>
har förhindrat honom från att förbereda DWN i tid.
Det är troligt att det fortsätter till början av juni.
Självklart kom det ett
<a href="http://lists.debian.org/debian-devel-0205/msg01059.html">brev</a>
under veckan som frågade om när Woody blir färdigt.
Den korta versionen: Det finns fortfarande kvar att göra innan vi kan ge ut
den.</p>

<p><strong>Är MPlayer redo för Debianpaketering?</strong>
Med den nyligen utgivna versionen 0.90pre2 av MPlayer
<a href="http://www.MPlayerHQ.hu/homepage/">tillkännagavs</a> några viktiga
förbättringar av källkodene.
Paketet består nu till 100% av GPL:ad kod och innehåller dessutom identifiering
av processortyp vid körning, vilket betyder att en x86-MPlayerbinär kan köra
även på andra x86-processorer.
Detektering av målprocessorn vid kompilering är inte längre nödvändigt.
En tredje intressant förbättring gäller stödet för ytterligare filformat, bland
andra det väldigt populära Oggformatet.</p>

<p><strong>Licensproblem med nytt Nessuspaket.</strong>
Josip Rodin
<a href="http://lists.debian.org/debian-legal-0205/msg00059.html">förklarar</a>
att han inte kan släppa nya Nessuspaket då uppströms har valt att byta till att
använda OpenSSL, vilket länkar mot GPL:ad kod.
Simon Law
<a href="http://lists.debian.org/debian-legal-0205/msg00080.html">försökte</a>
senare att nå uppströms.</p>

<p><strong>Saknade byggberoenden.</strong>
Junichi Uekawa släppte en
<a href="http://lists.debian.org/debian-devel-0205/msg00972.html">lista</a>
över paket som inte har byggberoenden (en &rdquo;Build-Depends&rdquo;-rad), men
beror på andra saker än &rdquo;build-essential&rdquo;.
Listan är avsedd som en hjälpsam approximering.
Med tanke på att det bara finns ungefär 300 dylika, vilket är mindre än 10% av
Debiandistributionen, är vi rätt nära att ha användbara byggberoenden.
Tack till alla som har gjort det möjligt!</p>

<p><strong>Paketera visdomsord.</strong>
Aurelien Jarno
<a href="http://lists.debian.org/debian-legal-0205/msg00105.html">undrade</a>
om vad som gäller för samlingen av visdomsord rent juridiskt.
Han har fått veta att varje visdomsord i sig är ett citat, och att det är
lagligt att inkludera den, så länge som det inte är längre än fyra rader, vilket
tros vara &rdquo;skälig användning&rdquo; (<span lang=en>fair use</span>) enligt
US-amerikansk lagstiftning.
Källkoden i sig, vilken innehåller alla visdomsorden, behöver en upphovsrätt hos
personen som har sammanställt den.</p>

<p><strong>Veckans e-gräl.</strong>
Nils Rennebarth
<a href="http://lists.debian.org/debian-devel-0205/msg00996.html">undrade</a>
om långa förseningarna för nya paket beror på den kommande utgivningen av Woody.
Även med denna rätt så grälfria fråga
<a href="http://lists.debian.org/debian-devel-0205/msg01168.html">gjorde</a>
Jeroen Dekkers om den till ett e-gräl på temat
&rdquo;Debian är så anti-Hurd&rdquo;.
Med mer än 300 brev i denna tråd kan den inte ignoreras, men det verkar inte
vara någon idé att bidra på den eftersom den blivit ett enda stor gräl.</p>

<p><strong>GCC 3.1 för Debian?</strong>
GNUs kompileringssvit 3.1
<a href="http://gcc.gnu.org/gcc-3.1/">släpptes</a> nyligen och
<a href="http://lists.debian.org/debian-gcc-0205/msg00015.html">flera</a>
<a href="http://lists.debian.org/debian-gcc-0205/msg00078.html">brev</a>
<a href="http://lists.debian.org/debian-gcc-0205/msg00092.html">antyder</a>
att de som ansvarar för GCC redan
<a href="http://lists.debian.org/debian-gcc-0205/msg00093.html">arbetar</a>
<a href="http://lists.debian.org/debian-gcc-0205/msg00095.html">på</a>
paket för samtliga arkitekturer.
Paketen klarar tyvärr inte av att kompilera sig själv korrekt på m68k och
powerpc.
Preliminära paket, inklusive binärpaket för intel x86-arkitekturen finns
<a href="http://ftp-master.debian.org/~doko/gcc/">här</a>.</p>

<p><strong>Omstrukturering av Webmin.</strong>
Jaldhar Vyas
<a href="http://lists.debian.org/debian-devel-0205/msg01098.html">
tillkännagav</a> sina planer att omkonstruera webmin-paketen.
De är ett ramverk för webbaserade systemadministrationsverktyg skrivna i Perl
och släpps av uppströms i en enda stor tar-boll.
Ramverket och de flesta av dessa moduler är redan paketerade som en del av
webmin-källkodspaketet, men Jaldhar vill dela upp den i flera källkodspaket.</p>

<p><strong>CVS-kataloger i binärpaket?</strong>
Joey Hess
<a href="http://lists.debian.org/debian-devel-0205/msg01152.html">upptäckte</a>
att omkring 50 binärpaket i den instabila versionen innehåller cvs-filer
(som <code>Entries</code>, <code>Root</code> och <code>Repository</code>).
Han undrade om någon kunde komma på en orsak till varför ett av Debians
binärpaket skulle innehålla dem.</p>

<p><strong>Debian används för att slå rekord.</strong>
<a href="http://www.internet2.edu/">Internet2</a>-konsortiet
<a href="http://archives.internet2.edu/guest/archives/I2-NEWS/log200205/msg00003.html">
tillkännagav</a> nyligen ett nytt prestandarekord för interkontinentalt
Internet.
Det sattes genom att överföra data motsvarande innehållet på en kompaktskiva
över mer än 12.272 km nätverk på 13 sekunder.
Skrivbordsmaskiner körande Debiansystemet användes i båda ändarna av
förbindelsen.
Med en Internetanslutning av denna storlek skulle det endast
<a href="$(HOME)/News/2002/20020522">ta 78 sekunder</a>
att överföra alla sex cd-skivorna Woody kommer på.
Det verkar som vi behöver snabbare cd-brännare.</p>

<p><strong>Nya eller anmärkningsvärda paket.</strong>
Följande paket har nyligen lagts till Debianarkivet eller innehåller
viktiga uppdateringar.</p>

<ul>
<li><a href="http://packages.debian.org/unstable/utils/fuse-source">fuse-source</a>
    &ndash; Filsystem i användarrymden.
<li><a href="http://packages.debian.org/unstable/utils/gpgkeys">gpgkeys</a>
    &ndash; GPG-nyckelhanteringsskal.
<li><a href="http://packages.debian.org/unstable/science/h5utils">h5utils</a>
    &ndash; En samling verktyg för att visualisera HDF5-filer.
<li><a href="http://packages.debian.org/unstable/mail/lsdb">lsdb</a>
    &ndash; <span lang=en>Lovely Sister Database</span>
            (e-postkartotek) för Emacs.
<li><a href="http://packages.debian.org/unstable/misc/med-imaging">med-imaging</a>
    &ndash; Bildbehandlingspaket för Debian-Med.
<li><a href="http://packages.debian.org/unstable/utils/mp3report">mp3report</a>
    &ndash; Perlskript för att generera HTML-rapporter över mp3-filer i en
            katalog.
<li><a href="http://packages.debian.org/unstable/utils/seahorse">seahorse</a>
    &ndash; Ett Gnome-skal för GnuPG.
<li><a href="http://packages.debian.org/unstable/web/usemod-wiki">usemod-wiki</a>
    &ndash; Perlbaserad Wikiklon.
<li><a href="http://packages.debian.org/unstable/graphics/vls">vls</a>
    &ndash; En fri MPEG- och DVD-server.
</ul>

<p><strong>Sett något intressant?</strong>
Sänd en notis till oss närhelst du ser något anmärkningsvärt som du anser
vara lämpligt att nämna i DWN.
Vi ser tyvärr inte allt, och denna månad kommer vi vara mycket upptagna.
Vi blir självklart också glada för kompletta artiklar från frivilliga
skribenter.
Vi ser fram emot ditt brev som du sänder till
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer translator="Peter Karlsson"
