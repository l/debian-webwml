#use wml::debian::weeklynews::header PUBDATE="2002-08-20" SUMMARY="Intervju, Debian-IRC, FLOSS-rapport, fritt teckensnitt, GCC 3.2, säkerhet"
#use wml::debian::translation-check translation="1.7"

<p>Välkommen till årets 32:a utgåva av DWN, veckonyhetsbrevet för
Debianfolk.
FLOSS-enkäten (se nedan) är avslutad och resultaten har publicerats.
Det mest intressanta med den är antalet Debiananvändare bland deltagarna,
men eftersom vi pekade mot undersökningen kan vi ha bidragit en del till den
trenden...</p>

<p><strong>Intervju med mannen bakom Tux Paint</strong>
I denna
<a href="http://www.osnews.com/story.php?news_id=1549">intervju</a> med Bill
Kendrick från New Breed Software, förklarar Bill att han bestämde sig för att
skriva
<a href="http://www.newbreedsoftware.com/tuxpaint/">Tux Paint</a> när en av
hans vänner, som använder Debian Jr. med sina barn, noterade att det inte
fanns något ritprogram för barn.
Innan Bill skrivit det fanns det inget i vår distribution som liknande Tux
Paint, som är speciellt formgivet för barn med ljud, skojiga
&rdquo;magiska&rdquo; verktyg, och ett enkelt användargränssnitt.
Det närmaste var Gimp, och det programmet har till och med vuxna svårt att
använda.
Debian Jr. har nu inte bara paketerat Tux Paint, utan följer noga med på nya
utgåvor och kommunicerar regelbundet med Bill om utveckling och nya
funktioner, samt hjälper honom i felfinneriet.</p>

<p><strong>Var bör Debianfolk köra irc?</strong>
Sedan omkring 1996 har Debianprojekt använt
<span lang="en">Open Projects Networks</span> irc-servrar för
realtidskommunikation.
Josip Rodin
<a href="http://lists.debian.org/debian-project-0208/msg00046.html">påpekar</a>
att nätverkets grundare har börjat att enträget be om donationer för att få
använda nätverket på ett mycket ifrågasättbart sätt.
<a href="http://www.oftc.net/">OFTC</a>
(<span lang="en">Open and Free Technology Community</span>) föreslogs som ett
alternativt nätverk, vilket även är ett till
<a href="http://www.spi-inc.org/" lang="en">Software in the Public Interest</a>
<a href="http://www.spi-inc.org/corporate/resolutions/resolution-2002-07-02.iwj.5.html">
anknutet projekt</a>, vilka redan stöder Debian.
Rob Levin
<a href="http://lists.debian.org/debian-project-0208/msg00054.html">
försökte</a> förklara varför man överöser användare med förfrågningar om
donationer.</p>

<p><strong>Rapport från projektet
<span lang="en">Free/Libre and Open Source Software</span>.</strong>
I ett
<a href="$(HOME)/News/weekly/2002/9/">tidigare nummer</a> nämnde vi att
Europeiska kommissionen genomfört en enkät om  fri programvaru-utvecklare.
Den nyligen publicerade slutrapporten avslöjar mycket information om ålder,
social status, motivation osv. bland de utvecklare som svarat.
På frågan om favoritdistribution/-operativsystem
<a href="http://floss1.infonomics.nl/stats_13.html">svarade</a> av 1069 av
2228 utvecklare (48%) &rdquo;Debian&rdquo; följt av &rdquo;Red Hat&rdquo;
(14%) och &rdquo;Mandrake&rdquo; (10%).
Den fullständiga rapporten kan läsas
<a href="http://www.infonomics.nl/FLOSS/report/">här</a>.</p>

<p><strong>Problem som kommer av GCC 3.2.</strong>
Debian kommer för eller senare att gå över till att använda version 3.2 av GCC
för samtliga arkitekturer, det binära gränssnittet för C++-program har dock
återigen <a href="http://gcc.gnu.org/gcc-3.2/c++-abi.html">ändrats</a>.
Huvudorsaken med 3.2-utgåvan av GCC är att få ett relativt stabilt och
gemensamt binärt C++-gränssnitt som kan användas i GNU/Linux och BSD, något
som tyvärr betyder att GCC 3.2 är inkompatibelt med både 3.0- och
3.1-utgåvorna av GCC.
Matthew Wilcox arbetar redan på en
<a href="http://people.debian.org/~willy/c++transition.html">
uppdateringsplan</a> och Luca Barbieri
<a href="http://lists.debian.org/debian-devel-0208/msg01072.html">skrev</a>
även han ned sina tankar.</p>

<p><strong>Fritt Dustismo-teckensnitt.</strong>
Dustin Norlander, en teckensnittsformgivare som tidigare kontaktat oss för
hjälp med licensiering av ett fritt teckensnitt
<a href="http://lists.debian.org/debian-devel/2002/debian-devel-200208/msg00938.html">
skapade</a> ett första
<a href="http://www.cheapskatefonts.com/fonts/Dustismo.zip">
teckensnittspaket</a>.
Teckensnittet är gjort i Unicodekodning men innehåller ännu inte alla
specialtecken som är vanliga i icke-engelska språk.
Dustin söker dock kommentarer så du kan kontakta
<a href="mailto:lung82@yahoo.com">honom</a> direkt.</p>

<p><strong>Flerspråkiga säkerhetslistor?</strong>
Joey
<a href="http://lists.debian.org/debian-security-0208/msg00191.html">
undrade</a> om vår användare vore mer hjälpta än stjälpta av flerspråkiga
varianter av sändlistan <span lang="en">security-announce</span>.
Det som huvudsakligen bekymrar honom är att Debianprojektet, eftersom det är
ett ideellt projekt, inte kan garantera att översatta bulletiner postas
omedelbart när den ursprungliga bulletinen släppts.
Om användare inte tar notis om den ursprungliga bulletinen kanske de inte är
medvetna om en öppet känd sårbarhet i deras system, och är därmed sårbara
under en längre tid än vad som är hälsosamt.
Å andra sidan är översättningar till flera språk tillgängliga på
<a href="$(HOME)/security/">www.debian.org</a> när bulletinen släppts.
Oohara Yuuma (&#22823;&#21407;&#38596;&#39340;)
<a href="http://lists.debian.org/debian-security-0208/msg00219.html">
förklarar</a> hur säkerhetsbulletiner hanteras för japanska användare.</p>

<p><strong>Säkerhetsuppdateringar.</strong>
Ni kan rutinen, se till att uppdatera era system om ni har något av
dessa paket installerade.</p>

<ul>
<li><a href="$(HOME)/security/2002/dsa-153">Mantis</a> &ndash;
    Serveröverskridande kodexekvering och utökning av privilegier.
<li><a href="$(HOME)/security/2002/dsa-154">fam</a> &ndash;
    Utökning av privilegier.
</ul>

<p><strong>Nya eller anmärkningsvärda paket.</strong>
Följande paket har nyligen lagts till Debianarkivet eller innehåller
viktiga uppdateringar.</p>

<ul>
<li><a href="http://packages.debian.org/unstable/utils/3ddesktop">3ddesktop</a>
    &ndash; &rdquo;Tredimensionell&rdquo; skrivbordsväxlare.
<li><a href="http://packages.debian.org/unstable/editors/diasce">diasce</a>
    &ndash; En C/C++-kodsredigerare för GNOME.
<li><a href="http://packages.debian.org/unstable/sound/galan">galan</a>
    &ndash; En modulär, gtk-baserare synt, trummaskin, sequencer och
    effektstation.
<li><a href="http://packages.debian.org/unstable/misc/mboxcheck">mboxcheck</a>
    &ndash; MBOX-avsökningsverktyg.
<li><a href="http://packages.debian.org/unstable/net/mydns">mydns</a>
    &ndash; DNS-server som använder MySQL för datalagring.
<li><a href="http://packages.debian.org/unstable/net/reaim">reaim</a>
    &ndash; Möjliggör AIM- och MSN-filöverföring på Linux-iptablesbaserade NAT.
</ul>

<p><strong>Övergivna paket.</strong>
Fyra paket övergavs under veckan och behöver nya ansvariga.
Detta ger totalt 103 övergivna paket.
Tack till de tidigare ansvariga som bidrog till fri programvaru-miljön.
Se <a href="$(HOME)/devel/wnpp/">WNPP-sidorna</a>
för hela listan, och lägg till en kommentar till felrapporten och byt namn på
den till ITA: om du planerar att ta över paketet.</p>

<ul>
<li> <a href="http://packages.debian.org/unstable/utils/fdflush">fdflush</a>
     &ndash; Ett program för att spola data till disken.
     (<a href="http://bugs.debian.org/156798">rapport 156798</a>)</li>
<li> <a href="http://packages.debian.org/unstable/admin/ipmi-control">ipmi-ctl</a>
     &ndash; Stödverktyg för IPMI (Intelligent plattformshanteringsgränssnitt)
     (<a href="http://bugs.debian.org/156801">rapport 156801</a>)</li>
<li> <a href="http://packages.debian.org/unstable/misc/kvdr">kvdr</a>
     &ndash; DVB (digital-TV) videodiskinspelare för KDE.
     (<a href="http://bugs.debian.org/157367">rapport 157367</a>)</li>
<li> <a href="http://packages.debian.org/unstable/otherosfs/vcdimager">vcdimager</a>
     &ndash; Ett VideoCD (VCD)-avbildningsmastrings- och -rippningsverktyg.
     (<a href="http://bugs.debian.org/156827">rapport 156827</a>)</li>
</ul>

<p><strong>Sett något intressant?</strong>
Sänd en notis till oss närhelst du ser något anmärkningsvärt som du anser
vara lämpligt att nämna i DWN, vi ser tyvärr inte allt.
Vi blir självklart också glada för kompletta artiklar från frivilliga
skribenter, se vår
<a href="$(HOME)/News/weekly/contributing">sida om hur du bidrar</a>.
Vi ser fram emot ditt brev som du sänder till
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer translator="Peter Karlsson"
