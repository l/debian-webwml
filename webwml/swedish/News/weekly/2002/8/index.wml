#use wml::debian::weeklynews::header PUBDATE="2002-02-20" SUMMARY="Inkommandekatalogen, Woodyframsteg, skräppost, automatbyggning, &quot;bug&quot;-squash-fest, speglar"
#use wml::debian::translation-check translation="1.8"

<p>Välkommen till årets åttonde utgåva av DWN, veckonyhetsbrevet för Debianfolk.
Vi har fått löftesrika nyheter vad gäller Woodyutgåvan, men se nedan.
Om du missade veckans grälbete om vår utgivningsstruktur har du här en
<a href="http://lists.debian.org/debian-devel-0202/msg01069.html">länk</a>
till tråden.</p>

<p><strong>Nytt system för insändningar.</strong>
James Troup
<a href="http://lists.debian.org/debian-devel-announce-0202/msg00006.html">
avslöjade</a> till slut de blodiga detaljerna om den nya strukturen och
implementationen för inkommande-katalogerna till vilka nya paket som sänds in
innan de hanteras och installeras i Debianarkivet.
Den huvudsakliga fördelen med denna ändring är att bara de paket som kommer
att installeras i nästa arkivkörning kommer vara synliga för allmänheten via
<a href="http://incoming.debian.org/">incoming.debian.org</a>.
Denna ändring krävdes för att låta kryptografisk programvara komma in i
huvudarkivet.
Systemet installeras på icke-USA-servern och kommer i slutändan installeras
på ftp-master när det har bevisat sin stabilitet.</p>

<p><strong>Debian ovanpå Sun Solaris.</strong>
John Groenveld startade en
<a href="http://groups.yahoo.com/group/solarisonintel/message/30553">
diskussion</a> som gällde ett Debiansystem som körde inuti ett Solarissystem.
Hans förslag inkluderar dock inte att köra Debian direkt på arkitekturen, utan
i SunPC/bochs.
Detta skulle ge Suns kunder tillgång till vimlet av Linux-binärer och
andra program, även på icke-x86-arkitekturer, som andra företag inte planerar
att lägga till stöd i sina program för.
Någon annan
<a href="http://groups.yahoo.com/group/solarisonintel/message/30574">
lade till</a> en intressant syn på Debianprojektet:
"Deras [paketansvarigas] personliga rykten är i fara om ett paket inte
uppdateras/rättas/osv."</p>

<p><strong>New Stable Revision (r6) in Preparation.</strong>
I ytterligare ett donquijotiskt försök,
<a href="http://master.debian.org/~joey/2.2r6/">arbetar</a>
Joey åter på en uppdatering av den stabila Debianversionen (alias 2.2).
Listan över paket innehåller inte mindre än elva säkerhetsuppdateringar från
sista tiden.
Joeys plan är att få ut den sjätte versionen i början av mars, men det
nya systemet för inkommandekatalogen sätter en käpp i detta hjul.
Om du vill kommentera listan, sänd ett brev till honom.</p>

<p><strong>Inofficiell Woodyavbildning för mini-cd.</strong>
Ho-seok Lee utvecklade en inofficiell liten cd-avbildning för i386-arkitekturen
som får plats på en 3,5"-cd, med plats för ungefär 180 Mbyte.
Avbildningen skapades manuellt och innehåller
<a href="http://www.debian.or.kr/~alee/cdimages/woody.list.txt">280
Debianpaket</a>, bland andra sawfish, icewm, xmms och Linuxkärna 2.4.17 med
stöd för ReiserFS, Ext3FS och PPPoE-modulen för ADSL-användare.
Den kompletta avbildningen kan hämtas
<a href="http://www.debian.or.kr/~alee/cdimages/woody.iso">härifrån</a>.</p>

<p><strong>Status för utgivning av Woody.</strong>
Anthony Towns sände en ny
<a href="http://lists.debian.org/debian-devel-announce-0202/msg00012.html">
statusrapport</a> om den kommande Woodyutgåvan.
De goda nyheterna är att bassystemet åter är i gott skick.
Det finns fortfarande fel i vissa viktiga paket, men de flesta verkar vara
under rätt god kontroll.
De dåliga nyheterna är att flera paket fortfarande har kritiska (RC-) fel,
vilket betyder att de kommer tas bort ur uttestningsversionen lite 
slumpmässigt.
Om paket du är intresserade av har samlat på sig kritiska fel har nästan du
och den ansvariga slut på tid att få dem fixade om du vill få paketet
utgivet.</p>

<p><strong>Skräppost på Debianlistor.</strong>
Sändlistorna som Debianprojektet tillhandahåller är öppna och vem som helst kan
sända e-post till de allra flesta.
Eftersom deras adresser är allmänt tillgängliga missbrukas de tyvärr även av
skräppostare.
Vi kan inte göra mycket åt det förutom att försöka filtrera så mycket som
möjligt, eller stänga listorna.
Även om vi försöker göra det förstnämnda kommer vi inte göra det sistnämnda.
Vi uppskattar personer som klagar på skräppostare, men var så jättevänliga
och tänk tre gånger på var du sänder klagomålen.
Här är ytterligare ett
<a href="http://lists.debian.org/debian-devel-0202/msg01014.html">
exempel</a> på en prenumerant på en Debianägd sändlista som sänder in
skräppostklagomål mot
<a href="http://www.brainfood.com/">Brainfood</a>
för skräppost på Debianlistor.</p>

<p><strong>Bygga Debian automatiskt?</strong>
Har du någonsin funderat på om det är möjligt att kompilera om alla
Debianpaket från källkod?
Teoretiskt sett borde detta var möjligt, många paket tillhandahåller
byggberoenden (<span lang=en>Build-Depends</span>) som beskriver vilka paket som
behöver installeras innan ett paket kan byggas.
Junichi Uekawa
<a href="http://lists.debian.org/debian-devel-0202/msg01190.html">använde</a>
en Athlon 900 med 512 Mbyte internminne som försökte bygga alla Debianpaket.
4114 paket gick att bygga utan problem, medan 375 paket inte lyckades.
Det är rätt så imponerande.</p>

<p><strong>Rapport från förra veckans &rdquo;bug-squash&rdquo;-fest.</strong>
Colin Watson
<a href="http://lists.debian.org/debian-devel-announce-0202/msg00013.html">
rapporterar</a> att den sjunde &rdquo;bug-squash&rdquo;-festen (BSP) lockade
till sig ett rätt stort antal existerande utvecklare, sökande och användare.
Antalet kritiska (RC) fel sjönk från 442 på fredag morgon till sin nuvarande
nivå på 331, varav ett stort antal var tack vare felfixare som bidrog med
patchar och/eller NMU:er.
Den fördröjda inkommandekatalogen innehåller för närvarande rättelser för
72 fel (många av dem RC).</p>

<p><strong>Speglingarna återhämtar sig efter Rsync-problemen.</strong>
Josip Rodin <a href="mail#mail1">rapporterar</a> att de flesta Debianspeglarna
återhämtade sig automatiskt efter rsync-problemen, något som var förväntat
eftersom <code>rsync</code> rättades för ett tag sedan och skulle upptäcka
trasiga filer.
Han berättar även att det för närvarande finns 290 officiellt registrerade
Debianspeglar.
Alla spegelansvariga uppmanas att undersöka vad som har
<a href="$(HOME)/mirror/">ändrats</a> sedan de tittade senast.</p>

<p><strong>Nya eller anmärkningsvärda paket.</strong>
Följande paket har nyligen lagts till Debianarkivet.</p>

<ul>
<li><a href="http://packages.debian.org/unstable/devel/arch">arch</a> 
    &ndash; Versionsstyrningssystem.
<li><a href="http://packages.debian.org/unstable/interpreters/chicken">chicken</a> 
    &ndash; Enkel Scheme-till-C-kompilator.
<li><a href="http://packages.debian.org/unstable/misc/createdisk">createdisk</a> 
    &ndash; Verktyg för att skapa tomma Plex86-diskar.
<li><a href="http://packages.debian.org/unstable/net/dnstracer">dnstracer</a> 
    &ndash; Spåra DNS-frågor till källan.
<li><a href="http://packages.debian.org/unstable/mail/mailscanner">mailscanner</a> 
    &ndash; E-postvirusavsökare och skräppostupptäckare.
<li><a href="http://packages.debian.org/unstable/x11/metacity">metacity</a> 
    &ndash; Lättviktig GTK2-baserad fönsterhanterare.
<li><a href="http://packages.debian.org/unstable/text/prestimel">prestimel</a> 
    &ndash; Verktyg för att skapa presentationer från en XML-fil.
<li><a href="http://packages.debian.org/unstable/games/race">race</a> 
    &ndash; 3D-arkadbilspel.
<li><a href="http://packages.debian.org/unstable/utils/rdiff">rdiff</a> 
    &ndash; Binärt diff-verktyg för signaturbaserade differenser.
<li><a href="http://packages.debian.org/unstable/devel/scribe">scribe</a> 
    &ndash; Dokumentproduktionssystem.
<li><a href="http://packages.debian.org/unstable/misc/signing-party">signing-party</a> 
    &ndash; Skript och dokumentation användbar för nyckelsigneringsfester.
<li><a href="http://packages.debian.org/unstable/x11/wayv">wayv</a> 
    &ndash; Experimentell handstils-/gestigenkänningsprogram.
</ul>

<p><strong>Säkerhetsuppdateringar.</strong>
Ni kan rutinen, se till att uppdatera era system om ni har något av
dessa paket installerade.</p>

<ul>
<li><a href="$(HOME)/security/2002/dsa-111">UCD SNMP</a> &ndash;
    Fjärrattack.
<li><a href="$(HOME)/security/2002/dsa-112">Hanterm</a> &ndash;
    Buffertspill.
<li><a href="$(HOME)/security/2002/dsa-113">ncurses</a> &ndash;
    Buffertspill.
</ul>

<p><strong>Övergivna paket.</strong>
3 paket övergavs under veckan och behöver nya ansvariga.
Detta ger totalt 108 övergivna paket.
Tack till de tidigare ansvariga som bidrog till fri programvaru-miljön.
Se <a href="$(HOME)/devel/wnpp/">WNPP-sidorna</a>
för hela listan, och lägg till en kommentar till felrapporten och byt namn på
den till ITA: om du planerar att ta över paketet.</p>

<ul>
<li> <a href="http://packages.debian.org/unstable/net/epic4-script-splitfire">epic4-script-splitfire</a>
     &ndash; Ett bra skript för nya epic4-användare.
     (<a href="http://bugs.debian.org/134577">rapport 134577</a>)</li>
<li> <a href="http://packages.debian.org/unstable/net/logtrend-complexalarm">logtrend-complexalarm</a>
     &ndash; Logtrend-modul för trendanalys.
     (<a href="http://bugs.debian.org/134842">rapport 134842</a>)</li>
<li> <a href="http://packages.debian.org/unstable/graphics/tulip">tulip</a>
     &ndash; Ett system avsett för visualisering av stora grafer.
     (<a href="http://bugs.debian.org/134008">rapport 134008</a>)</li>
</ul>

<p><strong>Har du nyheter?</strong>
Berätta för oss om allt som händer i Debianvärlden.
Vi letar alltid efter intressanta saker att lägga in, speciellt nya artiklar av
frivilliga skribenter.
Vi ser fram emot ditt brev som du sänder till
<a href="mailto:dwn@debian.org">dwn@debian.org</a>.</p>
#use wml::debian::weeklynews::footer translator="Peter Karlsson"
