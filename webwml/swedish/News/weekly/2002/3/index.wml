#use wml::debian::weeklynews::header PUBDATE="2002-01-16" SUMMARY="Sponsorer, LibPNG, Dokumentation, OpenPKG, Debian NetBSD, Kvalitetskontroll, 2.2r5"
#use wml::debian::translation-check translation="1.8"

<p>Välkommet till årets tredje utgåva av Debian Weekly News,
veckonyhetsbrevet för Debianfolk.
Vi hoppas att ni tyckte om förra veckan, mycket har hänt.
Denna vecka har vi stolt med två artiklar skrivna av en ny frivillig
författare:
Yooseong Yang.</p>

<p><strong>Sponsorer behövs.</strong>
Raphaël Hertzog
<a href="http://lists.debian.org/debian-devel-announce-0201/msg00003.html">
påminde</a> oss att Debian behöver fler sponsorer för att se efter paket
från möjliga framtida utvecklare.
Sponsringssystem gör det möjligt för officiella Debianutvecklare att hjälpa
framtida utvecklare genom att kontrollera deras paket, ge dem råd och sända
in deras paket till Debian innan de är klara med ny-utvecklarprocessen.
För närvarande
<a href="http://www.internatif.org/bortzmeyer/debian/sponsor/">söker</a>
ungefär 30 personer sponsorer.</p>

<p><strong>Libpng 2/3-problem lösta?</strong>
Daniel Stone
<a href="http://lists.debian.org/debian-devel-0201/msg00725.html">
rapporterade</a> att de tidigare problemen med libpng2/libpng3 bör vara
lösta av de versioner av paketen kdebase, kdegraphics och kdenetwork som
nyligen sändes in.
Tidigare
<a href="http://lists.debian.org/debian-devel-0201/msg00622.html">
förklarade</a> han problemet:
Ivan bestämde att libpng3 var framtiden för libqt2-folket, men sedan
bestämde Chris att libqt2 bör stanna med libpng2, medan libqt3 bör använda
libpng3.</p>

<p><strong>Förbättra kvalitetsstyrningsarbetet.</strong>
Adrian Bunk
<a href="http://lists.debian.org/debian-qa-0201/msg00105.html">
diskuterade</a> detaljer om
<a href="http://lists.debian.org/debian-qa-0111/msg00244.html">
förslaget</a> han gav förra året.
Han kommer publicera den slutgiltiga listan över uppgifter inom kort, och
kommer att leta efter frivilliga som kan ta ansvar för olika uppgifter.
Senare
<a href="http://lists.debian.org/debian-qa-0201/msg00129.html">
undrade</a> Edward Betts när &rdquo;help&rdquo;-märkningen (hjälp) bör
användas i felrapporteringssystemet (BTS).
Torsten Landschoff
<a href="http://lists.debian.org/debian-qa-0201/msg00133.html">
implementerade</a> snabbt ett modifierad LDAP-gränssnitt mot BTS för att
göra det enklare att hämta ut märkta fel.</p>

<p><strong>Problem med GNU Chess.</strong>
Det har
<a href="http://lists.debian.org/debian-68k-0201/msg00013.html">
sagts</a> att det kan ta flera dagar på ARM- och M68K-maskiner.
Detta är ett problem eftersom det låser byggmaskinerna en längre stund.
Philip Blundell funderade på hur arkitekturspecifika schackdatafilerna är;
kanske kan byggprocessen ändras så att dessa filer kan flyttas till ett
arkitekturoberoende paket och inte måste nygenereras varje gång.</p>

<p><strong>Chrootmiljö för Debian NetBSD.</strong>
Matthew Garrett
<a href="http://lists.debian.org/debian-bsd-0201/msg00000.html">
tillkännagav</a> att en chroot-miljö som kan förenkla utvecklingen av Debian
på ett vanligt NetBSD-system nu är tillgängligt.
Efter att ha installerat detta och chroot:at till det kommer du att kunna
använda båda dessa kraftfulla system och bör kunna börja bygga preliminära
paket.
Matthew sammanställde en
<a href="http://www.srcf.ucam.org/~mjg59/debian-netbsd/">
webbsida</a> med ytterligare instruktioner och en att göra-lista.</p>

<p><strong>Öppen QA-loggbok?</strong>
Kvalitetsstyrningsgruppen (QA)
<a href="http://lists.debian.org/debian-qa-0201/msg00141.html">
diskuterar</a> för närvarande en öppen loggbok som skulle täcka deras
arbete.
Det skulle troligen vara en bra idé att göra QA-arbetet mer synligt och
ge erkännande till de personer som faktiskt utför QA-arbete.
Kanske någon som tittar på breven som sänds till BTS och QA-listorna kunde
tänka sig att sammanställa QA-framstegsrapporter vecko- eller månadsvis?</p>

<p><strong>Debiandokumentationsformat.</strong>
Nyligen
<a href="http://slashdot.org/developers/02/01/10/1856232.shtml">
lade</a> Cliff ut en viktig artikel om att skriva dokumentation.
Han nämner flera dokumentationstyper i sin artikel:
<a href="http://www.maplefish.com/todd/aft.html">aft</a>, Docbook, LaTeX,
och så vidare, men han föredrar dock ett enkelt ASCII-format.
För Debian
<a href="http://lists.debian.org/debian-doc-0112/msg00076.html">
föreslog</a> John R. Daily att DocBook/XML bör användas som
dokumentationsformat istället för SGML (och manualsidor).
Vi bör se över detta problem: vilken dokumenttypsdefinition (DTD) är
användbar för både Debianutvecklare och -användare?</p>

<p><strong>OpenPKG mot APT.</strong>
OpenPKG 1.0 är ett plattformsöverskridande paketverktyg för Unixprogramvara
baserat på RPM vilket
<a href="http://slashdot.org/articles/02/01/11/1332252.shtml">
släpptes</a> nyligen.
En del folk har
<a href="http://lists.debian.org/debian-devel-0201/msg00830.html">
diskuterat</a> funktioner i detta och i Debians paketverktyg.
Jörg Wendland föreslog flera nya funktioner inbäddade i APT eller i ett skal
runt det, huvudsakligen för att göra det lättare att underhålla stora pooler
av liknande Debianmaskiner.
Bland dessa funktioner finns fjärrinstallation, -avinstallation och
-omkonfigurering av programvara.</p>

<p><strong>Byta namn på gamla ITP:er till RFP.</strong>
Bas Zoetekouw
<a href="http://lists.debian.org/debian-qa-0201/msg00149.html">
föreslog</a> att byta namn på ITP-fel (<span lang=en>Intent to
package</span>, avsikt att paketera) till RFP-fel
(<span lang=en>Request for packaging</span>, önskemål om paketering) om
rapporten inte har sett någon aktivitet under de senaste 100 dagarna.
Hans lista innehåller mer än 300 poster, vilket betyder mer än 300
programvaror som folk har velat paketera men som inte sänts in under en lång
tidsperiod.
Thomas Bushnell
<a href="http://lists.debian.org/debian-qa-0201/msg00155.html">
föreslog</a> att rapporten skulle stängas på en gång om den sista
aktiviteten var en förfrågan från QA om en statusrapport.</p>

<p><strong>Försvinnande /usr/doc-symlänk.</strong>
Julian Gilbey uppgraderade och förlorade &ndash; eller vann.
Han
<a href="http://lists.debian.org/debian-devel-0201/msg01008.html">
undrade</a> varför den symboliska länken <code>/usr/doc</code> hade
försvunnit efter uppgraderingen.
Santiago Vila
<a href="http://lists.debian.org/debian-devel-0201/msg01016.html">
förklarade</a> att han just hade uppgraderat det sista paketet som innehöll
en fil i katalogen <code>/usr/doc</code> enligt vad som beskrivs i
<a href="http://lists.debian.org/debian-ctte-9908/msg00038.html">
övergångsplanen</a> från augusti 1999.</p>

<p><strong>Femte uppdateringen av Potato.</strong>
Martin &rdquo;Joey&rdquo; Schulze
<a href="http://lists.debian.org/debian-announce/debian-announce-2002/msg00000.html">
tillkännagav</a> den femte uppdateringen av Debian 2.2 (alias
&rdquo;potato&rdquo;).
Den innehåller huvudsakligen säkerhetsrelaterade uppdateringar, samtidigt
som även några andra allvarliga fel har rättats.
Bland de viktiga säkerhetsrättelserna finns PHP4, INN2, Apache, OpenSSH,
Postfix, Mailman, GPM, mutt och Exim.
Dessutom har viktiga paket som modconf och postgresql uppdaterats.
Joey har en <a href="http://people.debian.org/~joey/2.2r5/">komplett
lista</a>,
<a href="http://http.us.debian.org/debian/dists/Debian2.2r5/ChangeLog">
ändringslogg</a> samt
<a href="http://non-us.debian.org/debian-non-US/dists/Debian2.2r5/non-US/ChangeLog">
ändringslogg för non-US</a>.
Om du inte har gjort så på en stund, se till att köra
<code>apt-get update &amp;&amp; apt-get upgrade</code>.
En
<a href="http://lists.debian.org/debian-cd-0201/msg00123.html">
uppdaterings-cd</a> bör redan vara tillgänglig på
cdimage.debian.org.</p>

<p><strong>Nya eller anmärkningsvärda paket.</strong>
Följande nya eller uppdaterade paket har nyligen lagts till
Debianarkivet.</p>

<ul>
<li><a href="http://packages.debian.org/unstable/utils/ppthtml">ppthtml</a> 
    &ndash; Ett program för att konvertera Microsoft Power Point-filer.
<li><a href="http://packages.debian.org/unstable/utils/xlhtml">xlhtml</a> 
    &ndash; Ett program för att konvertera Microsoft Excel-filer.
<li><a href="http://packages.debian.org/unstable/admin/debpartial">debpartial</a> 
    &ndash; Uppdelingsverktyg för Debian-Packages/Sources-filer.
<li><a href="http://packages.debian.org/unstable/x11/elpoint">elpoint</a> 
    &ndash; Ytterligare ett presentationsverktyg för Emacs.
<li><a href="http://packages.debian.org/unstable/otherosfs/eroaster">eroaster</a> 
    &ndash; Cd-brännaren ECLiPt.
<li><a href="http://packages.debian.org/unstable/devel/ferite">ferite</a> 
    &ndash; Programmeringsspråket Ferite.
<li><a href="http://packages.debian.org/unstable/interpreters/gnue-forms">gnue-forms</a> 
    &ndash; En XML-baserad formulärgenerator för GTK+ och curses.
<li><a href="http://packages.debian.org/unstable/utils/mwavem">mwavem</a> 
    &ndash; Mwave/ACP-modemstöd för vissa Thinkpad-datorer.
<li><a href="http://packages.debian.org/unstable/libs/sfftw2">sfftw2</a> 
    &ndash; Bibliotek för att beräkna Fast Fourier-transformer.
<li><a href="http://packages.debian.org/unstable/graphics/showimg">showimg</a> 
    &ndash; En funktionsrik bildvisare.
<li><a href="http://packages.debian.org/unstable/utils/txt2regex">txt2regex</a> 
    &ndash; En &rdquo;guide&rdquo; för reguljära uttryck, helt skriven med
            kommandon inbyggda i bash2.
</ul>

<p><strong>Säkerhetsuppdatering.</strong>
Ni kan rutinen, se till att uppdatera era system om ni har något av
dessa paket installerade.</p>

<ul>
<li><a href="$(HOME)/security/2002/dsa-099">XChat</a> &ndash;
    Kapning av IRC-session.
<li><a href="$(HOME)/security/2002/dsa-100">gzip</a> &ndash;
    potentiellt buffertspill.
<li><a href="$(HOME)/security/2002/dsa-101">sudo</a> &ndash;
    Lokal rootsårbarhet.
<li><a href="$(HOME)/security/2002/dsa-102">at</a> &ndash;
    Lokal serversårbarhet.
<li><a href="$(HOME)/security/2002/dsa-103">glibc</a> &ndash;
    Buffertspill.
<li><a href="$(HOME)/security/2002/dsa-104">CIPE</a> &ndash;
    Överbelastningsattack.
</ul>

<p><strong>Övergivna paket.</strong>
En del paket övergavs förra veckan.
Detta ger totalt 102 övergivna paket 
Se <a href="$(HOME)/devel/wnpp/">WNPP-sidorna</a>
för hela listan.</p>

<ul>
<li> <a href="http://packages.debian.org/unstable/web/cgiemail">cgiemail</a>
     (<a href="http://bugs.debian.org/129109">rapport 129109</a>)
     &ndash; CGI-formulär-till-e-post-översättare</li>
<li> <a href="http://packages.debian.org/unstable/net/epan">epan</a>
     (<a href="http://bugs.debian.org/127974">rapport 127974</a>)
     &ndash; Ethernetprotokollanalysator för nedkopplad användning</li>
<li> <a href="http://packages.debian.org/unstable/libs/gphoto2">gphoto2</a>
     (<a href="http://bugs.debian.org/129352">rapport 129352</a>)
     &ndash; Digitalkamerabiblioteket gphoto2</li>
</ul>

<p><strong>Har du nyheter?</strong>
Informera oss om allt som händer i Debianvärlden.
Vi letar alltid efter intressanta artiklar att lägga till, speciellt nya
poster från frivilliga skribenter.</p>

#use wml::debian::weeklynews::footer translator="Peter Karlsson"
