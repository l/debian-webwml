#use wml::debian::weeklynews::header PUBDATE="2002-04-10" SUMMARY="Startdisketter, XFree86, Debiankonferens, Utgivning av Woody, FAI"
#use wml::debian::translation-check translation="1.12"

<p>Välkommen till årets femtonde utgåva av DWN, veckonyhetsbrevet för
Debianfolk.
Det har varit en imponerande vecka, inte bara släpptes en preliminär tidsplan
för årets Debiankonferens och utvecklare gör upp planer för att delta, men
dessutom släppte Anthony Towns en lovande statusrapport för Woody.
Det pågående projektledarvalet är
<a href="http://lists.debian.org/debian-vote-0204/msg00081.html">i farten</a>
fram till nästa tisdag.
Nästa utgåva av DWN kommer troligen kunna namnge nästa projektledare.</p>

<p><strong>Lokala init.d-filer.</strong>
Karsten Self
<a href="http://lists.debian.org/debian-devel-0203/msg02335.html">föreslog</a>
att användningen av systemlokala init.d-skript bör läggas till Debians
policydokument.
Skript som namnges <code>local-foo</code> skall anses lokala och oantastbara av
systemet, där <code>-foo</code> skulle kunna ha valfritt godtyckligt värde,
inklusive tomma strängen (om det bara finns ett lokalt skript).
<a href="http://lists.debian.org/debian-devel-0203/msg02336.html">
Sensmoralen</a> av detta förslag är att inget Debianpaket någonsin skall använda
ett initskript-id som inleds med <code>local</code>.</p>

<p><strong>Sista startdisketterna 3.0.22 för Woody.</strong>
David Kimdon
<a href="http://lists.debian.org/debian-boot-0204/msg00004.html">
tillkännagav</a> att han slutfört nya startdisketter och sänt in paket för
i386-arkitekturen.
Adam Di Carlo
<a href="http://lists.debian.org/debian-boot-0204/msg00120.html">
skrämde senare upp</a> ansvariga för anpassningarna för att få dem att skynda
sig eller så skulle några arkitekturer behöva använda en äldre version.
Trots fel som kan anses stoppa utgivningen kommer detta vara den version
av startdisketterna som Woody släpps med.
Alla arkitekturer som kommer släppas med Woody är till slut i synk med denna
version.</p>

<p><strong>Cyrus IMAPd 2.1.3 i den instabila versionen.</strong>
Henrique de Moraes Holschuh
<a href="http://lists.debian.org/debian-user-0204/msg00746.html">
informerade</a> oss om att nya Cyruspaket har sänts in till den instabila
utgåvan.
Henrique anser att de inte är mogna nog för nästa stabila utgåva av Debian, utan
försöker därför hålla dem utanför uttestningsversionen för att se till att de
inte kommer med i nästa stabila utgåva.</p>

<p><strong>Irriterande BTS-bekräftelser.</strong>
Daniel Jacobowitz
<a href="http://lists.debian.org/debian-devel-0204/msg00158.html">klagade</a>
nyligen på anstormningen av &rdquo;Information mottagen&rdquo;-bekräftelsebrev
som sänds av felrapporteringssystemet (BTS).
Till exempel kan detta orsaka
<a href="http://lists.debian.org/debian-devel-0204/msg00172.html">
irriterande omständigheter</a> för tredjepartsfelrapporteringssystem.
Detta föranleddes av GCC GNATS-systemet, vilket har dussintals rapporter skapade
av dessa bekräftelser.
Ansvariga för felrapporteringssystemet arbetar för närvarande på en lösning.</p>

<p><strong>Problem med ioctl:er påverkar XFree86.</strong>
Jack Howarth
<a href="http://lists.debian.org/debian-devel-0204/msg00193.html">påpekade</a>
att den aktuella versionen av XFree86 inte bygger på alla arkitekturer.
Detta beror på ett
<a href="http://bugs.debian.org/141116">problem</a> eller en missförståelse
mellan prototypfiler från kärna och från glibc, och XFree86:s källkod, enligt
vad Branden Robinson
<a href="http://lists.debian.org/debian-devel-0204/msg00198.html">
förklarade</a>, och det verkar vara icke-triviellt att
<a href="http://lists.debian.org/debian-devel-0204/msg00202.html">gå runt</a>
det.</p>

<p><strong>Tidsplan för Debian Conference 2.</strong>
Joe Drew
<a href="http://lists.debian.org/debian-devel-announce-0204/msg00001.html">
släppte</a> en
<a href="$(HOME)/events/2002/0705-debconf-schedule">
preliminär tidsplan</a> för den kommande
<a href="$(HOME)/events/2002/0705-debconf">Debian Conference 2</a>,
vilken kommer hållas 5-7 juli på Yorkuniversitetet i Toronto, Kanada.
En <a href="http://lindows.com/debconf2">registreringssida</a> finns också uppe,
vilken, ironiskt nog, drivs med en icke-fri <code>Microsoft-IIS/4.0</code>,
vilket
Joey
<a href="http://lists.debian.org/debian-devel-0204/msg00359.html">påpekade</a>.
</p>

<p><strong>Woodyutgivning 1 maj.</strong>
Anthony Towns blir
<a href="http://lists.debian.org/debian-devel-announce-0204/msg00004.html">
mer och mer säker</a> på att Woody är färdigt att släppas och har därför
planerat utgivningen till den 1 maj.
Det kommer dock, som vanligt, att släppas när det är klart:
om vi upptäcker att programvaran inte är färdig den 30 april kommer den inte
att släppas.
Samtidigt som denna kungörelse nämnde han en ytterligare uppsättning om 53 paket
som har tagits bort från uttestningsversionen på grund av fel eller andra
problem.</p>

<p><strong>Versionsfakta för Woody.</strong>
Med utgivningen av Woody närmare än någonsin finns det ett brådskande behov av
uppdaterade <a href="$(HOME)/releases/woody/">versionsfakta</a>.
Rob Bradford har fortfarande flera problem att jobba på i den aktuella versionen
och
<a href="http://lists.debian.org/debian-devel-announce-0204/msg00005.html">
ber om</a> din hjälp.
Kontakta honom på
<a href="mailto:rob@debianplanet.org">rob@debianplanet.org</a>
om du kan hjälpa till med versionsfakta.</p>

<p><strong>GNU FDL en icke-fri licens?</strong>
Flera
<a href="http://lists.debian.org/debian-devel-0204/msg00430.html">personer</a>
<a href="http://lists.debian.org/debian-devel-0204/msg00377.html">
diskuterar</a> huruvida
<a href="http://www.gnu.org/copyleft/fdl.html">
GNU Free Documentation License</a> (GFDL) är en fri licens eller ej.
Om GFDL faktiskt är att anse som en icke-fri licens skulle detta
<a href="http://lists.debian.org/debian-devel-0204/msg00422.html">göra</a>
nästan all KDE- och många andra paket icke-fri eftersom de använder GNU FDL för
dokumentationen.
Dessutom finns här en gammal
<a href="http://lists.debian.org/debian-legal-0111/msg00006.html">tråd</a>
från debian-legal, vilken kan kasta lite ljus över situationen.</p>

<p><strong>Ny utvecklarreferens insänd.</strong>
Adam Di Carlo sände in en uppdaterad
<a href="http://packages.debian.org/developers-reference">utvecklarreferens</a>
(2.11).
Den innehåller viktiga uppdateringar om kryptografi i huvudarkivet och stänger
ett antal fel.
Han
<a href="http://lists.debian.org/debian-project-0203/msg00076.html">
kungjorde offentligt</a> att alla som önskar delta i underhållet av
utvecklarreferensen skall ta ett steg framåt och göra sig hörda.
Ta kontakt med honom.</p>

<p><strong>Debian regerar!</strong>
Suger-regerar-mätartekniken försöker att med glimten i ögat vittna om
programvarors popularitet.
Mängden kombinerade termer på webben såsom &rdquo;foo suger&rdquo; och
&rdquo;foo regerar&rdquo; analyseras och kartläggs från resultaten från en
sökmaskin.
Statistiken över
<a href="http://srom.zgp.org/">operativsystem</a> visar som väntat en starkt
positiv övervikt för fria system såsom GNU/Linux och FreeBSD.
Popularitetsundersökningen för
<a href="http://zork.net/~nick/srom/">GNU/Linux-distributioner</a>
visar till och med på det högsta sympativärdet för Debian, långt före andra.</p>

<p><strong>Ta bort övergivna paket.</strong>
Martin Michlmayr
<a href="http://lists.debian.org/debian-qa-0204/msg00019.html">upptäckte</a>
att det finns ett antal övergivna paket i uttestningsversionen som aldrig
funnits med i en stabil utgåva.
Eftersom dessa paket för närvarande inte underhålls uppstår frågan om Woody
skall släppas utan dem.
Några av dem krävs eftersom andra paket beror på dem, men en hel del kan enkelt
tas bort från uttestningsversionen.
Hans brev innehöll, naturligtvis, en lista över dylika.</p>

<p><strong>Pythonmodul för Debconf.</strong>
Josselin Mouette tröttnade på skalprogrammering och
<a href="http://lists.debian.org/debian-devel-0204/msg00442.html">skapade</a>
en Pythonmodul för debconf.
Intresserade personer kan hämta den
<a href="http://www.ens-lyon.fr/~jmouette/debian/">här</a>.
Men så länge som Python inte är ett systemkritiskt paket måste folk först
installera Python för att kunna installera andra paket.
Modulen kanske kommer att läggas in i det vanliga debconfpaketet när Woody har
släppts.</p>

<p><strong>Uppdaterade FAI-paket tillgängliga.</strong>
Thomas Lange
<a href="http://lists.debian.org/debian-beowulf-0204/msg00012.html">
släppte</a> nyligen en ny version av FAI (vilket står för Fully Automatic
Installation &ndash; helautomatiserad installation).
FAI 2.3 är testad på Debian 3.0 alias Woody.
Många förbättringar finns i denna version, men dokumentationen är ännu inte
àjourförd.
Om du använder detta paket och har några fria cykler att donera skulle Thomas
sannolikt bli glad för lite assistans.</p>

<p><strong>Nya eller anmärkningsvärda paket.</strong>
Följande paket har nyligen lagts till Debianarkivet.</p>

<ul>
<li><a href="$(HOME)/Packages/unstable/net/6tunnel.html">6tunnel</a>
    &ndash; TCP-mellanserver för icke-IPv6-program.
<li><a href="$(HOME)/Packages/unstable/net/airsnort.html">airsnort</a>
    &ndash; WLAN-sniffare.
<li><a href="$(HOME)/Packages/unstable/misc/bochs-x.html">bochs-x</a>
    &ndash; Bochs-binär med X-gränssnitt.
<li><a href="$(HOME)/Packages/unstable/devel/ccache.html">ccache</a>
    &ndash; Kompilatorresultatsmellanlagrare, för snabbare omkompileringar.
<li><a href="$(HOME)/Packages/unstable/devel/dietlibc.html">dietlibc</a>
    &ndash; Lättvikts-C-bibliotek för inbyggda program.
<li><a href="$(HOME)/Packages/unstable/utils/dvdplusrw.html">dvdplusrw</a>
    &ndash; DVD+RW-verktyg.
<li><a href="$(HOME)/Packages/unstable/admin/fai.html">fai</a>
    &ndash; Helautomatiserad installation.
<li><a href="$(HOME)/Packages/unstable/net/ickle.html">ickle</a>
    &ndash; En ICQ2000-klient för GTK+.
<li><a href="$(HOME)/Packages/unstable/devel/mlglade.html">mlglade</a>
    &ndash; en glade-till-OCaml-kompilator.
<li><a href="$(HOME)/Packages/unstable/graphics/pixelize.html">pixelize</a>
    &ndash; Skapa en bild som består av många små bilder.
<li><a href="$(HOME)/Packages/unstable/devel/scons.html">scons</a>
    &ndash; En ersättare för Make.
<li><a href="$(HOME)/Packages/unstable/mail/teapop.html">teapop</a>
    &ndash; Kraftfull och flexibel RFC-korrekt POP3-server.
<li><a href="$(HOME)/Packages/unstable/games/tuxpuck.html">tuxpuck</a>
    &ndash; Klon av &rdquo;Shufflepuck Cafe&rdquo;.
<li><a href="$(HOME)/Packages/unstable/sound/xmms-infopipe.html">xmms-infopipe</a>
    &ndash; Allmänt insticksprogram för XMMS, rapporterar realtidsinformation
            till ett rör.
</ul>

<p><strong>Övergivna paket.</strong>
6 paket övergavs under veckan och behöver nya ansvariga.
Detta ger totalt 120 övergivna paket.
Tack till de tidigare ansvariga som bidrog till fri programvaru-miljön.
Se <a href="$(HOME)/devel/wnpp/">WNPP-sidorna</a>
för hela listan, och lägg till en kommentar till felrapporten och byt namn på
den till ITA: om du planerar att ta över paketet.</p>

<ul>
<li> <a href="http://packages.debian.org/unstable/mail/elm-me+">elm-me+</a>
     &ndash; E-postläsaren elm.
     (<a href="http://bugs.debian.org/141971">rapport 141971</a>)</li>
<li> <a href="http://packages.debian.org/unstable/games/gnome-chess">gnome-chess</a>
     &ndash; GNOME Chess.
     (<a href="http://bugs.debian.org/141103">rapport 141103</a>)</li>
<li> <a href="http://packages.debian.org/unstable/devel/ibm-jdk1.1-installer">ibm-jdk1.1-installer</a>
     &ndash; Ett installationsprogram för IBM Java Developer Kit.
     (<a href="http://bugs.debian.org/141521">rapport 141521</a>)</li>
<li> <a href="http://packages.debian.org/unstable/interpreters/nase-a60">nase-a60</a>
     &ndash; En Algol-60-tolk.
     (<a href="http://bugs.debian.org/141181">rapport 141181</a>)</li>
<li> <a href="http://packages.debian.org/unstable/utils/quickppp">quickppp</a>
     &ndash; PPP-konfigureringsverktyg.
     (<a href="http://bugs.debian.org/141226">rapport 141226</a>)</li>
<li> <a href="http://packages.debian.org/unstable/games/xchain">xchain</a>
     &ndash; Ett strategispel för 2-4 spelare.
     (<a href="http://bugs.debian.org/141807">rapport 141807</a>)</li>
</ul>

<p><strong>Har du nyheter?</strong>
Berätta för oss om allt som händer i Debianvärlden.
Vi letar alltid efter intressanta saker att lägga in, speciellt nya artiklar av
frivilliga skribenter och ämnen vi ofta missar.
Vi ser fram emot ditt brev som du sänder till
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer translator="Peter Karlsson"
