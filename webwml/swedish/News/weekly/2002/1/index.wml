#use wml::debian::weeklynews::header PUBDATE="2002-01-01" SUMMARY="Nätinstallation, GRSecurity, källkodsräkning, SuperH, CD, felrapportering"
#use wml::debian::translation-check translation="1.9"

<p><strong>Gott nytt år!</strong>
Välkommen till det nya året 2002 och det första numret av Debian Weekly News
denna årgång.
Vi hoppas att du överlevt alla nyårsfester och åter mår bra.
Låt oss börja det nya året med ansvarsfull utveckling och förbättring av
fri programvara och fri dokumentation.
Som en sidonotis: DWN-gruppen har behov av en eller två personer som kan
sända in notiser, så frivilliga är välkomna.</p>

<p><strong>Nätinstallation för Woody.</strong>
Ian Eure utvecklade några speciella
<a href="http://people.debian.org/~ieure/netinst/">cd-avbildningsfiler</a>
för en nätverksinstallation av woody för i386 och powerpc.
Avbildningsfilerna är inte fylld med 650 Mbyte paket (som du inte ens kommer
använda i sin helhet) utan innehåller ett grundläggande Debiansystem som är
startbart.
När cd:n har startats kommer den vägleda användaren genom Debians
installationsprocedur tills steget där APT ställs in nås, därifrån kommer
nätverket användas såsom det förväntas.
Använd dessa avbildningsfiler på egen risk.
Om du sänder Ian ett vänligt brev på ieure@debian.org kommer han försöka
hjälpa dig med eventuella problem du råkar på.</p>

<p><strong>GRSecurity och Debian.</strong>
Jonathan McDowell
<a href="http://lists.debian.org/debian-devel-0112/msg02046.html">tog över</a>
kärnpatchen GRSecurity från Russell Coker.
<a href="http://www.grsecurity.net/">GRSecurity</a>
är en patch mot 2.4.x-kärnor vilken ger extra säkerhet.
Den lägger till möjligheten att gömma sig från flera sorters portsökningar
och filtrera bort viss information från nätverksöverföringar.
Den begränsar åtkomsten till data i /proc så att en vanlig användare bara kan
se sina egna processer och inte kan se viktig nätverksdata (ifconfig-utdata
kortas av) eller dmesg-utdata.
Dessutom lägger den stora begränsningar på vad som kan göras i chroot-miljöer
för att förhindra att program tar sig ut och inkluderar en anpassning av all
OpenWall-koden.
Preliminära paket finns
<a href="http://www.earth.li/~noodles/grsec/">här</a>.</p>

<p><strong>Nåla fast Unstable.</strong>
Har du någon gång hört talas om &rdquo;fastnålnings&rdquo;-funktionen
(<em lang=en>pinning</em>) i de senaste versionerna av <code>apt-get</code>?
För alla de som använder woody (alias testing) men som vill använda några
paket från unstable är denna funktion till stor hjälp.
Ta <code>evolution</code> som ett exempel, eftersom den för närvarande endast
är användbar i unstable.
Grant Bowman sände oss en
<a href="mail#1">beskrivning</a>
av denna funktion.</p>

<p><strong>Potatisräkning.</strong>
Jesus Gonzalez-Barahona är medlem i en grupp som är arbetar med att mäta
olika aspekter på programvara som underhålls av Debianprojektet.
De har
<a href="http://people.debian.org/~jgb/debian-counting/">räknat</a>
antalet fysiska rader kod (SLOC, eng. <em lang=en>source lines of code</em>)
i flera Debiandistributioner.
En artikel om detta har publicerats i tidsskriften
<span lang=en>Upgrade</span>.
Ett intressant citat från sammanfattningen:
&rdquo;Det visas även att om Debian hade utvecklats med traditionella stängda
metoder uppskattar
<a href="http://foldoc.doc.ic.ac.uk/foldoc/foldoc.cgi?COCOMO">
COCOMO-modellen</a>
att kostnaden för att utveckla Debian 2.2 skulle uppgå till uppemot 1,9
miljarder USA-dollar (cirka 19 miljarder svenska kronor eller 2,1 miljarder
euro).&rdquo;</p>

<p><strong>Lägga till ytterligare tre SuperH-arkitekturer?</strong>
Takeshi Yaegashi
<a href="http://lists.debian.org/debian-superh-0112/msg00013.html">
diskuterade</a> ytterligare arkitekturer baserade på varianter av
SuperH-processorn.
För att stöda dem alla kan det komma att krävas binärer för fyra
SuperH-arkitekturer i unstable: sh3, sh4 och deras
&rdquo;big
<a href="http://www.foldoc.org/foldoc/foldoc.cgi?query=endian">
endian</a>&rdquo;-versioner.
Det går dock att ifrågasätta huruvida användarbasen kommer vara stor nog
för att rättmätiga tre ytterligare arkitekturer.
Yutaka Niibe
<a href="http://lists.debian.org/debian-superh-0112/msg00017.html">
förklarade</a> i detalj vilka skillnader och historik dessa tre processorer
har.</p>

<p><strong>Återblick på DDTP.</strong>
Vid slutet av förra året postade Michael Bramer en
<a href="http://lists.debian.org/debian-devel-announce-0112/msg00011.html">
översikt</a> över Debians beskrivningsöversättningsprojekt
(DDTP, eng. <em lang=en>Debian Description Translation Project</em>)
som han grundade.
Hans rapport innehåller inte bara en aktuell statusrapport utan talar även om
hans planer för framtiden.
Två Debianspeglar stöder redan översatta paketbeskrivningar, så det jobb som
lagts ned på översättningen används redan av en del användare.</p>

<p><strong>Frivilliga anpassare sökes.</strong>
Phil Blundell
<a href="http://lists.debian.org/debian-arm-0112/msg00014.html">bad</a>
nyligen om ytterligare frivilliga som kan hjälpa till med Debians
ARM-anpassning.
Denna anpassning behöver fler frivilliga som kan undersöka misslyckade
kompileringar, rätta och sända in felrapporter när lämpligt.
Eftersom utgivningen av Woody kommer närmare och det finns en hel del paket
som inte kompilerar ordentligt på alla arkitekturer behövs verkligen hjälp.
Detta är även det huvudsakliga problemet hos M68k-anpassningen.
Vi kan förlora den anpassningen en vacker dag, inte för att för få maskiner
inte håller jämna steg med antalet paket, utan för att det inte finns
tillräckligt med folk som faktiskt jobbar på anpassningen och rättar
saker.</p>

<p><strong>Flera startavbildningar på Woody-cd.</strong>
Jim Westveer
<a href="http://lists.debian.org/debian-cd-0112/msg00117.html">
tillkännagav</a> möjligheten att lägga fem startavbildningar på den första
woody-i386-cd-rom:en.
Med en i386-woody cd nummer ett och ett nyare BIOS i din dator kommer cd:n
att starta och ge dig en meny där du kan välja vilken &rdquo;smak&rdquo; du
vill ha på kärnan du skall starta från.
Med ett äldre BIOS kommer cd nummer ett som vanligt att starta
&rdquo;standard&rdquo;-kärnan.</p>

<p><strong>Felrapportering i icke-kommersiell programvara.</strong>
Seth LaForge
<a href="http://lists.debian.org/debian-debbugs-0111/msg00000.html">
skrev</a> en artikel för <span lang=en>Linux Weekly News</span> (LWN) om att
använda Debians felrapporteringssystem (BTS), med tonvikt på hur enkelt det
kan användas.
Om vi tittar på antalet rapporterade fel i BTS ser vi att våra användare och
utvecklare använder BTS till fullo för att rapportera fel i programvara, och
hjälper därmed till att förbättra programvaran, både i Debian och
uppströms.</p>

<p><strong>Behövs tre utvecklare för ett paket?</strong>
Janos Lenart förberedde ett
<a href="http://lists.debian.org/debian-devel-0112/msg02176.html">
förslag</a> som ändrar riktlinjerna för att sända in nya paket.
Han är bekymrad över dästheten i Debian, eftersom han anser att det finns så
många onödiga, oanvända och ounderhållna paket.
Han vill göra det mer komplicerat för utvecklare att sända in nya paket.
Till trots för att han inte gjorde så många glada
<a href="http://lists.debian.org/debian-devel-0112/msg02192.html">
finjusterade</a> Raphaël Hertzog förslaget.</p>

<p><strong>Debian GNU/Linux eller Debian GNU eller Debian?</strong>
Jeroen Dekkers
<a href="http://lists.debian.org/debian-hurd-0112/msg00233.html">
klagade</a> på utvecklare som skriver Debian GNU/Linux när de istället menar
ett Debiansystem.
Det är ett vanligt misstag som skadar den nästan flygfärdiga
<a href="$(HOME)/ports/hurd/">Hurd-anpassningen</a>.
Hurdfolk kommer antagligen sända in en hel del felrapporter om detta.</p>

<p><strong>Nya eller anmärkningsvärda paket.</strong>
Följande nya eller uppdaterade paket har nyligen lagts till Debianarkivet.</p>

<ul>
<li><a href="http://packages.debian.org/unstable/admin/apt-show-versions.html">apt-show-versions</a> 
    &ndash; Visar tillgängliga paketversioner och distribution.
    (Läs <a href="mail#2">mer</a>)
<li><a href="http://packages.debian.org/unstable/base/apt-file.html">apt-file</a> 
    &ndash; APT-paketsökningsverktyg &ndash; kommandoradsgränssnitt.
<li><a href="http://packages.debian.org/unstable/interpreters/libnet-jabber-perl.html">libnet-jabber-perl</a> 
    &ndash; Perlmoduler för att använda Jabberprotokollet.
<li><a href="http://packages.debian.org/unstable/mail/mh-e.html">mh-e</a> 
    &ndash; GNU Emacs-skalet för e-postprogrammen MH och nmh.
<li><a href="http://packages.debian.org/unstable/sound/python-oss.html">python-oss</a>
    &ndash; Open Sound System (OSS)-gränssnitt för Python.
</ul>

<p><strong>Säkerhetsuppdateringar.</strong>
Ni kan rutinen, se till att uppdatera era system om ni har något av
dessa paket installerade.</p>

<ul>
<li><a href="$(HOME)/security/2001/dsa-095">gpm</a> &ndash;
    Lokal root-sårbarhet.
</ul>

<p><strong>Har du nyheter?</strong>
Berätta för oss.
Vi ser fram emot att lägga till ytterligare artiklar från frivilliga
skribenter.</p>

#use wml::debian::weeklynews::footer
