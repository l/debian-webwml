#use wml::debian::weeklynews::header PUBDATE="2002-12-31" SUMMARY="DWN, årssammanfattning, startdisketter, donationer, GTK+, Alpha, KDE, uppdaterings-cd, uppstädning"
#use wml::debian::translation-check translation="1.12"

<p>
Välkommen till årets 51:a utgåva av DWN, veckonyhetsbrevet för
Debianfolk.
Många av er firar troligen nyårsafton; medan ni gör det, ta ett tillfälle till
att reflektera över det gångna året:
Vad måste göras inom fri programvarumiljön?
Vad skulle jag själv kunna bidra aktivt?
</p>

<p><strong>51 utgåvor av DWN producerade.</strong>
Du läser just nu den 51:a utgåvan, vilket betyder att det samtidigt är den 51:a
veckan vi samlar information om intressanta aktiviteter inom Debianprojektet,
skriver artiklar, korrekturläser och översätter.
Även om den engelska utgåvan förbereds av enbart en liten grupp folk med en
huvudredaktör är många fler personer inblandade innan du kan läsa utgåvan.
Varje utgåva sänds till korrekturläsare och förbättras även av översättarna.
Varje utgåva översätts dessutom till flera olika språk samtidigt.
</p>

<p><strong>Tack till bidragslämnare och översättare.</strong>
Ett stort tack till Andre Lehovich och Matt Black som bidragit med flera
artiklar, såväl som alla andra som har bidragit med artiklar mer sällan.
Tusen tack till Rob Bradford, Andreas Schuldei och Thomas Bliesener som
korrekturläser artiklarna.
Tack även till David Martínez Moreno, Frédéric Bothamy, Gustavo Noronha Silva,
Ignacio García, Lukasz Jachowicz, Miquel Vidal,
Nobuhiro IMAI (&#20170;&#20117;&#20280;&#24195;),
Oohara Yuuma (&#22823;&#21407;&#38596;&#39340;),
Peter Karlsson, Pierre Machard och Thomas Bliesener vilka översätter alla
utgåvor till katalanska, franska, tyska, japanska, polska, portugisiska, spanska
och svenska.
(Och naturligtvis tack till Martin &rdquo;Joey&rdquo; Schulze som sammanställer
DWN varje vecka /<em title="Översättarens anmärkning">Ö.a</em>)
</p>

<p><strong>Årssammanfattning för GNU/Linux år 2002.</strong>
Slutet av året är när folk tar en paus och reflekterar över vad som hänt under
året som slutar.
Våra kollegor på
<a href="http://lwn.net/">Linux Weekly News</a> har skrivit ihop en
<a href="http://lwn.net/Articles/16858/">årssammanfattning för GNU/Linux
år 2002</a>.
Trots att det varit problem med ekonomin över hela världen fortsätter fri
programvara att utvecklas och samla styrka.
Årssammanfattningen är uppdelad per månad, som vanligt.
</p>

<p><strong>Nya startdisketter för Woody.</strong>
Eduard Bloch anmälde sig som
<a href="http://lists.debian.org/debian-boot-0212/msg00798.html">frivillig</a>
för att
<a href="http://people.debian.org/~blade/bf3024/">samordna</a> nästa utgåva av
Debians startdisketter (<span lang="en">boot-floppies</span>).
Nästa uppdatering av Debian 3.0 planeras till cirka två månader efter r1, så det
är åtminstone en och en halv månad kvar.
De nya startdisketterna kommer rätta kända problem för några arkitekturer och
innehålla en nyare kärna.
</p>

<p><strong>Donationer sökes.</strong>
Under slutet av detta år söker flera ideella organisationer som stöder fri
programvara donationer.
För bosatta i Förenta staterna är dessa donationer avdragsgilla.
Över två tredjedelar av
<a href="http://www.gnu.org/">Free Software Foundation</a>s (FSF) budget kommer
från individuella donatorer.
FSF startade nyligen sitt
<a href="http://member.fsf.org/">program för associerat medlemskap</a>.
GNOME Foundation hoppas kunna stå för
<a href="http://mail.gnome.org/archives/foundation-announce/2002-December/msg00004.html">
resekostnader</a> för några utvecklare som deltar på den årliga
GUADEC-konferensen.
<a href="http://www.spi-inc.org/">Software in the Public Interest</a> (SPI) tar
emot 
<a href="http://www.spi-inc.org/donations">donationer</a> för Debianprojektet.
</p>

<p><strong>Automatiskt testa om användare existerar.</strong>
Matt Hope
<a href="http://lists.debian.org/debian-devel-0212/msg01393.html">upptäckte</a>
att några paket tittar i <code>/etc/passwd</code> för att se om en användare
finns eller inte.
Han ansåg att detta kunde ge problem på system som använder andra
autentiseringsmetoder, såsom NIS eller LDAP.
Matt Zimmerman gav honom
<a href="http://lists.debian.org/debian-devel-0212/msg01413.html">rådet</a> att
sända in felrapporter mot dessa paket och be paketens ansvariga att istället
använda <code>getent</code>.</p>

<p><strong>GTK+ 2.2 för Debian.</strong>
Akira Tagoh (&#30000;&#37111;&#26126;)
<a href="http://lists.debian.org/debian-devel-0212/msg01396.html">rapporterade</a>
att GTK+-gruppen släppt version 2.2 av
<a href="http://www.gtk.org/">Gimp Toolkit</a>-biblioteksfamiljen (GTK+).
Biblioteken är kompatibla med version 2.0 men ger ett problem i libgnomeui.
<a href="http://lists.debian.org/debian-devel-0212/msg01404.html">Därför</a>
kommer GNOME 2 inte att fungera med GTK 2.2 även om GNOME 2.1 kräver det.
Akira har därför för avsikt att sända in nya paket till den instabila utgåvan
under tiden.
</p>

<p><strong>Fler Alpha- och Sparcanvändare inom kort?</strong>
Jaldhar Vyas
<a href="http://lists.debian.org/debian-devel-0212/msg01319.html">informerade</a>
oss att Red Hat
<a href="http://www.smh.com.au/articles/2002/12/20/1040174386902.html">avslutat</a>
sitt officiella stöd för alla sina utgåvor för Alpha- och Sparcarkitekturerna.
Debian stöder dock fortfarande dessa arkitekturer tillsammans med andra och
användarna kan dra fördel av den stora mängden fri programvara, felrättelser och
snabba säkerhetsuppdateringar.
</p>

<p><strong>KDE 3.0.5a-paket för Woody.</strong>
Ralf Nolden
<a href="http://lists.debian.org/debian-kde-0212/msg00268.html">tillkännagav</a>
att han sänt in Debianpaket för KDE 3.0.5a till KDEs huvudserver.
Denna insändning innehåller de senaste säkerhetsuppdateringarna för KDE.
Arkiven kan nås via <code>apt-get</code> från
<a href="http://download.us.kde.org/pub/kde/stable/latest/Debian/">download.us.kde.org</a>.
Paket för KDevelop 2.1.4
<a href="http://lists.debian.org/debian-kde-0212/msg00278.html">sändes också
in</a> dagen därpå.
</p>

<p><strong>Bygga in Debian GNU/Linux på ett 32&nbsp;Mbyte CompactFlash-kort.</strong>
Bao C. Ha
<a href="http://www.linuxdevices.com/articles/AT4540125636.html">beskriver</a>
de tekniker han använde för att reducera en Debianinstallation till mindre än
32&nbsp;Mbyte.
Bao började med <code>debootstrap</code> som skapade ett startbart
Debianfilsystem på 121&nbsp;Mbyte med stöd för VPN/brandvägg/router.
Genom att ta bort dokumentation och komprimera rotfilsystemet med kärnmodulen
cloop kunde han reducera storleken till 27,6&nbsp;Mbyte.
Den slutliga
<a href="http://people.debian.org/~bao/">avbildningen</a> är avsedd för
<a href="http://www.openbrick.org/">OpenBrick-E</a>, en liten maskinvaruplattform
optimerad för lösningar med öppen källkod/fri programvara.
Videokortet kräver dock en icke-fri endast binär XFree86-utgåva.
</p>

<p><strong>Uppdaterings-cd för Debian 3.0r1.</strong>
Steve McIntyre
<a href="http://lists.debian.org/debian-cd-0212/msg00177.html">tillkännagav</a>
att han har skapat en uppsättning uppdaterings-cd-avbildningar som innehåller
nya och uppdaterade paket från 3.0r1.
Avbildningarna gjordes ursprungligen som två fulla cd med alla 11 stödda
arkitekturer, men efter
<a href="http://lists.debian.org/debian-cd-0212/msg00182.html">kommentarer</a>
från Jason Andrade, skapade Steve separata skivor för varje arkitektur.
Även om detta tar upp mer diskutrymme bör det vara enklare för användare och
även spara bandbredd.
Filerna kommer att kunna hämtas från de vanliga
<a href="$(HOME)/CD/">platserna</a> när servern åter är tillgänglig, vilket
kommer att ta några dagar.
</p>

<p><strong>Ta bort röta från /etc.</strong>
Joey Hess
<a href="http://lists.debian.org/debian-devel-0212/msg01504.html">undersökte</a>
sin <code>/etc</code>-katalog och upptäckte en hel del skräp som lämnats kvar
efter borttagna paket som inte städat upp ordentligt: symboliska länkar som inte
pekar någonvart, övergivna kataloger och så vidare.
Han kom på tanken att skriva ett speciellt Debianpaket som letar efter röta som
lämnats kvar av andra paket i sina postrm-skript, och städar upp det.
</p>

<p><strong>Bygga om alla Debianpaket.</strong>
Junichi Uekawa (&#19978;&#24029;&#32020;&#19968;)
<a href="http://lists.debian.org/debian-devel-0212/msg01508.html">rapporterade</a>
om ytterligare en körning av
<a href="http://packages.debian.org/pbuilder">pbuilder</a>.
Ett försök att kompilera om alla källkodspaket påbörjat den 9 december höll på
till den 24 december på hans maskin.
Bara 529 paket gick inte att bygga från källkoden, vilket ger 6000 paket
framgångsrikt byggda.
Gerhard Tonn försökte också att
<a href="http://people.debian.org/~gt/gcc-3.2_transition/">kompilera om</a>
samtliga C++-paket med GCC 3.2 innan det tas in som standardkompilator.
</p>

<p><strong>Säkerhetsuppdateringar.</strong>
Ni kan rutinen, se till att uppdatera era system om ni har något av
dessa paket installerade.</p>

<ul>
<li><a href="$(HOME)/security/2002/dsa-217">typespeed</a> &ndash;
    Buffertspill.
<li><a href="$(HOME)/security/2002/dsa-218">Bugzilla</a> &ndash;
    Serveröverskridande skriptproblem.
<li><a href="$(HOME)/security/2002/dsa-219">dhcpcd</a> &ndash;
    Kommandoexekvering utifrån.
</ul>

<p><strong>Nya eller anmärkningsvärda paket.</strong>
Följande paket har nyligen lagts till det instabila Debianarkivet eller innehåller
viktiga uppdateringar.</p>

<ul>
<li><a href="http://packages.debian.org/unstable/net/autossh">autossh</a>
    &ndash; Automatiskt starta om SSH-sessioner och tunnlar.
<li><a href="http://packages.debian.org/unstable/x11/culmus">culmus</a>
    &ndash; Hebreiska Type1-fonter för X11.
<li><a href="http://packages.debian.org/unstable/devel/dpatch">dpatch</a>
    &ndash; Används för att utveckla dpatch-baserade källkodspaket.
<li><a href="http://packages.debian.org/unstable/x11/grdesktop">grdesktop</a>
    &ndash; GTK+ 2-skal för rdesktop-klienten.
<li><a href="http://packages.debian.org/unstable/libs/illuminator1">illuminator1</a>
    &ndash; Illuminators distribuerade visualiseringsbibiliotek.
<li><a href="http://packages.debian.org/unstable/web/mnemo">mnemo</a>
    &ndash; Anteckningar- och minnesanteckningsprogram.
<li><a href="http://packages.debian.org/unstable/web/nag">nag</a>
    &ndash; Fleranvändaruppgiftshanterare.
<li><a href="http://packages.debian.org/unstable/comm/obexftp">obexftp</a>
    &ndash; Filöverföring till Flex.Memory på Siemens GSM-telefoner.
<li><a href="http://packages.debian.org/unstable/net/penggy">penggy</a>
    &ndash; Gör det möjligt att ansluta till AOL via modem eller TCP/IP.
<li><a href="http://packages.debian.org/unstable/devel/tclxml">tclxml</a>
    &ndash; Tcl-bibliotek för att tolka XML.
</ul>

<p><strong>Övergivna paket.</strong>
Tolv paket övergavs under veckan och behöver nya ansvariga.
Detta ger totalt 165 övergivna paket.
Tack till de tidigare ansvariga som bidrog till fri programvaru-miljön.
Se <a href="$(HOME)/devel/wnpp/">WNPP-sidorna</a>
för hela listan, och lägg till en kommentar till felrapporten och byt namn på
den till ITA: om du planerar att ta över paketet.</p>

<ul>
<li> <a href="http://packages.debian.org/unstable/misc/addressbook">addressbook</a>
     &ndash; Personlig adresshanterare.
     (<a href="http://bugs.debian.org/174699">rapport 174699</a>)</li>
<li> <a href="http://packages.debian.org/unstable/admin/autolog">autolog</a>
     &ndash; Avbryter anslutningar för användare som inte gör något.
     (<a href="http://bugs.debian.org/174336">rapport 174336</a>)</li>
<li> <a href="http://packages.debian.org/unstable/utils/btoa">btoa</a>
     &ndash; Omvandlar binär till ASCII och omvänt.
     (<a href="http://bugs.debian.org/174346">rapport 174346</a>)</li>
<li> <a href="http://packages.debian.org/unstable/math/calctool">calctool</a>
     &ndash; En X Window-version av den populära Open Look-miniräknaren.
     (<a href="http://bugs.debian.org/174701">rapport 174701</a>)</li>
<li> <a href="http://packages.debian.org/unstable/libs/cle">cle</a>
     &ndash; Bygg in valfritt kommandoradsstyrt verktyg i readline.
     (<a href="http://bugs.debian.org/174555">rapport 174555</a>)</li>
<li> <a href="http://packages.debian.org/unstable/games/koth">koth</a>
     &ndash; Herren på täppan.
     (<a href="http://bugs.debian.org/174548">rapport 174548</a>)</li>
<li> <a href="http://packages.debian.org/unstable/tex/lgrind">lgrind</a>
     &ndash; Skriv ut olika programmeringsspråk snyggt.
     (<a href="http://bugs.debian.org/174702">rapport 174702</a>)</li>
<li> <a href="http://packages.debian.org/unstable/doc/man2html">man2html</a>
     &ndash; Gör en webbläsare och en httpd-server till en manualsidesvisare.
     (<a href="http://bugs.debian.org/174343">rapport 174343</a>)</li>
<li> <a href="http://packages.debian.org/unstable/games/mathwar">mathwar</a>
     &ndash; Ett flashkortspel gjort för att lära ut matematik.
     (<a href="http://bugs.debian.org/174700">rapport 174700</a>)</li>
<li> <a href="http://packages.debian.org/unstable/sound/sted2">sted2</a>
     &ndash; Snabb, funktionell MIDI-sekvenserare.
     (<a href="http://bugs.debian.org/174596">rapport 174596</a>)</li>
<li> <a href="http://packages.debian.org/unstable/text/translate-docformat">translate-docformat</a>
     &ndash; Dokumentöversättningsystem mellan valfria format.
     (<a href="http://bugs.debian.org/174597">rapport 174597</a>)</li>
<li> <a href="http://packages.debian.org/unstable/games/xinvaders">xinvaders</a>
     &ndash; Space Invaders-spel för X.
     (<a href="http://bugs.debian.org/174347">rapport 174347</a>)</li>
</ul>

<p><strong>Vill du läsa DWN även i framtiden?</strong>
Hjälp oss att skapa detta nyhetsbrev.
Flera personer sänder redan in artiklar, men vi behöver fortfarande frivilliga
skribenter som kan skriva åt oss.
Se <a href="$(HOME)/News/weekly/contributing">bidragssidan</a> om hur du kan
hjälpa till.
Vi ser fram emot ditt brev som du sänder till
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer editor="Andre Lehovich, Matt Black, Martin 'Joey' Schulze"
