#use wml::debian::weeklynews::header PUBDATE="2002-10-22" SUMMARY="I18n, hjälp, översättning, tvister, skräppost, kryptering, KDE3, Sarge-cd, recensioner, utveckling, Glibc"
#use wml::debian::translation-check translation="1.18"

<p>
Välkommen till årets 41:a utgåva av DWN, veckonyhetsbrevet för
Debianfolk.
Den här veckan har vi med glädje med artiklar av Matt Black, Andre Lehovich
och Tollef Fog Heen.
Vi noterar att NASA färdigställt sitt
<a href="http://flightlinux.gsfc.nasa.gov/">FlightLinux</a>projekt, vilket
använder en realtidsvariant av Linuxkärnan för användning ombord på
rymdfarkosten.
Om du undrar vad du ska göra under vintern eller våren, vad sägs om att
<a href="http://www.chiark.greenend.org.uk/pipermail/debian-uk/2002-October/001285.html">
åka skidor</a> med andra &rdquo;geekar&rdquo;?
</p>

<p><strong>Hjälp med stödet för internationalisering.</strong>
Michael Bramer
<a href="http://lists.debian.org/debian-devel-0210/msg00619.html">bad</a>
om hjälp med att modifiera APT för att få bättre stöd för översatta
paketbeskrivningar.
Planen är att få <code>apt-get</code> att hämta en eller fler filer som
innehåller översättningarna och visar en översatt version istället för den
engelska versionen om en översatt beskrivning hittades tillsammans med en giltig
MD5-kontrollsumma för den engelska versionen.
</p>

<p><strong>Hur vill du hjälpa Debian idag?</strong>
Josselin Mouette
<a href="http://lists.debian.org/debian-devel-announce-0210/msg00009.html">
påbörjade</a> en öppen
<a href="$(HOME)/devel/todo/">att-göra-lista</a> för uppgifter inom Debian.
Sidan försöker hålla reda på vilka uppgifter och grupper i projektet som behöver
hjälp.
Den innehåller redan flera goda idéer från Martin Schulze och Raphaël Hertzog.
Många av uppgifterna på listan kräver en del förkunskaper, men en del kan göras
av nya utvecklare eller till och med vanliga användare.
</p>

<p><strong>Spanska översättningen av webbplatsen når 1000 sidor.</strong>
Rubén Porras berättade för oss om aktuell
<a href="$(HOME)/devel/website/stats/">status</a> för den spanska översättningen
av <a href="$(HOME)/">www.debian.org</a>.
Under förra veckan översatte den spanska översättningsgruppen den tusende
webbsidan.
Det enda språk som har fler översatta sidor är svenska, vilket underhålls av en
ensam person
(i stort sett /<acronym title="översättarens anmärkning">ö.a</acronym>).
Om du vill hjälpa till med att förbättra Debians webbplats, se sidorna
<a href="$(HOME)/devel/website/">om att hjälpa till med webbplatsen</a> och
<a href="$(HOME)/international/">Debian internationellt</a>.
</p>

<p><strong>Lösa tvister mellan utvecklare.</strong>
Ian Jackson släppte
<a href="http://lists.debian.org/debian-project-0210/msg00060.html">utkast till
riktlinjer</a> om att lösa tvister mellan utvecklare.
Detta är en gemensam rekommendation från den tekniska kommittén, projektledaren
och administratörerna för felrapporteringssystemet.
Ian tog upp problemet att en del tvister (i samband med den tekniska kommittén)
har en förmåga att bli väldigt infekterade.
</p>

<p><strong>Första internationella fri programvarutroféerna.</strong>
Vi har fått information om de första
<a href="http://www.tropheesdulibre.org/rubrique.php3?id_rubrique=2">fri
programvarutroféerna</a>.
Om du är en utvecklare, en organisation eller ett företag och har utvecklat en
ny fri programvara kan du delta genom att registrera programvaran inom en av
<a href="http://www.tropheesdulibre.org/article.php3?id_article=19">6
kategorier</a>.
Registreringen kan göras fram till den 15 februari 2003.
Två Debianutvecklare har redan registrerat
<a href="http://wiki.debian.org/DebianEdu">DebianEdu</a>-projektet och
<a href="http://www.tuxfamily.org/">Tuxfamily</a>.
</p>

<p><strong>Felrapporteringssystemet skyddat mot skräppost.</strong>
Adam Heath
<a href="http://lists.debian.org/debian-devel-announce-0210/msg00010.html">
rapporterade</a> att han aktiverat SpamAssassinfiltrering för all e-post som
sänds till felrapporteringssystemet (BTS).
Procmail och SpamAssassin har redan installerats för e-post till owner@bugs, där
han övervakade vad de gjorde och hur mycket de klarade att filtrera.
Detta bör avhjälpa att felrapporter stängs automatiskt av obeställd skräppost
(UCE).
</p>

<p><strong>UW-epostpaket med krypteringsstöd.</strong>
Jaldhar Vyas
<a href="http://lists.debian.org/debian-devel-announce-0210/msg00011.html">
noterade</a> att de senaste versionerna av IMAP- och POP-servrarna från
Washingtons universitets IMAP-paket (uppströmsversion 2002RC7) kommer ha
SSL/TLS-stöd, eftersom det finns
<a href="$(HOME)/legal/cryptoinmain">kryptografisk programvara</a> i Debians
huvudarkiv.
Genom att följa uppströmssedvänjor, vilka baseras på en IESG-rekommendation,
kommer klartextinloggningar att inaktiveras i icke-SSL/TLS-anslutningar.
</p>

<p><strong>Statistik om Debian på skrivbordet.</strong>
En enkät på
<a href="http://www.desktoplinux.com/cgi-bin/survey/survey.cgi?view=results&amp;id=10292001114910">
Desktoplinux.com</a> frågar just nu &rdquo;Vilken/vilka Linuxdistributioner
använder (eller planerar du att använda) som ditt
skrivbordsoperativsystem?&rdquo;
Med över 4900 röster avlagda ligger Debian fyra (på 8,9%) bakom Mandrake
(28,2%), Red Hat (12,2%) och SuSE (11,9%).
<a href="http://www.desktoplinux.com/cgi-bin/survey/survey.cgi?view=archive&amp;id=10292001114910">
tidigare enkäter</a>.</p>

<p><strong>Status på KDE3.</strong>
Det verkar förekomma en hel del förvirring om Debian och KDE3, vilken kan bero
på att det inte finns någon standardiserad och konsistens att lagra alla
paketen.
Därför
<a href="http://lists.debian.org/debian-kde-0210/msg00242.html">föreslog</a>
Mark Purcell att Debians KDE3-utvecklare använder den experimentella utgåvan för
att samordna Debianpaketen för KDE3.
Ralph Norden från KDE skulle dock hellre
<a href="http://lists.debian.org/debian-kde-0210/msg00243.html">samla</a> allt
som gäller KDE och Debian på en debian.kde.org-webbplats och hålla i officiella
KDE3-versioner på ftp.kde.org.
</p>

<p><strong>Mer om Debians minikonferens.</strong>
Under veckan
<a href="http://www.linux.conf.au/media/2002-10-16-rdp-announce.txt">
tillkännagavs</a> att Sun Microsystems kommer sponsra en delegat från varje
australisk stat att delta i
<a href="http://www.linux.conf.au">Linuxkonferensen</a> i Perth, Australien nästa
år.
Användare kanske vet att en
<a href="http://www.debconf.org/lca2003/">Debianminikonferens</a> hålls två
dagar före huvudkonferensen.
Mer än 50 deltagare registrerat sig för minikonferensen och Debians
projektledare, Bdale Garbee, kommer finnas bland föredragshållarna.
</p>

<p><strong>Undvika Debianpaket med trojaner.</strong>
Clemens Fruhwirth
<a href="http://lists.debian.org/debian-security-0210/msg00312.html">släppte</a>
ett inofficiellt Debianpaket som implementerar en cronbaserad daglig
säkerhetskontroll genom att använda en modifierad version av Anthony Towns
<a href="http://people.debian.org/~ajt/apt-check-sigs">apt-check-sigs</a> för
att försäkra sig om att Debianpaketen är autentiska.
I den efterföljande diskussionen 
<a href="http://lists.debian.org/debian-security-0210/msg00336.html">
noterade</a> Jan Niehusmann att det mest genomförbara sättet att skydda
användarna mot trojanversioner vore att integrera dessa verktyg i Debiansystemet
och ändra policyn så att signaturer krävs.
</p>

<p><strong>Automatiskt byggda Sarge-cd.</strong>
Santiago Garcia Mantinan
<a href="http://lists.debian.org/debian-cd-0210/msg00098.html">berättade</a>
för oss att cd-skivor för Sarge kommer byggas automatiskt varje fredagkväll
(GMT).
Han varnar att dessa avbildningar endast är avsedda för teständamål och även om
de kommer vara användbara för att uppgradera ett Woodysystem till Sarge kanske
de inte kan göra så mycket annat.
Avbildningar för i386-arkitekturen är startbara med debian-installer så att
användare kan testa.
Alla andra arkitekturer behöver hjälp med anpassningar.
Avbildningarna kan hämtas
<a href="http://gluck.debian.org/debian-cd/testing/">härifrån</a> med
<a href="$(HOME)/CD/jigdo-cd/">jigdo</a> version 0.6.8 eller senare.
</p>

<p><strong>Två recensioner av Debian 3.0.</strong>
Nyligen släpptes två recensioner av Debian 3.0.
Debian Planet publicerade en kritisk
<a href="../../oldurl?http://www.debianplanet.org/node.php?id=831">recension</a> som
identifierar flera brister i installationsproceduren, samtidigt som den ger
specifika förslag till hur saker kan förbättras i framtida versioner.
Den andra
<a href="http://linuxwatch.org/modules.php?op=modload&amp;name=Reviews&amp;file=index&amp;req=showcontent&amp;id=7">
recensionen</a> från Linuxwatch klagade också om installationsprogrammet.
Det verkar som recensenter bara installerar distributionen, de verkar inte
använda eller uppgradera den.
</p>

<p><strong>Pris till Debianbaserad distribution för norska skolor.</strong>
<a href="http://www.skolelinux.no/">Skolelinux</a> är en norsk distribution vars
mål är skolor i Norge, och den fick nyligen ett
<a href="http://www.nuug.no/prisen/">pris</a> från den norska
Unixanvändargruppen och <a href="http://www.hio.no/">Högskolan i Oslo</a>.
De fick priset för sitt arbete med att skapa en användarvänlig och välöversatt
distribution.
Skolelinux är baserad på Debian 3.0 med flera uppgraderade och skräddarsydda
paket och använder ett installationsprogrammet baserat på det nya
debian-installer-ramverket.
</p>

<p><strong>Använda starthanteraren GRUB med Debian.</strong>
Linux Orbit publicerade nyligen en
<a href="http://www.linuxorbit.com/modules.php?op=modload&amp;name=Sections&amp;file=index&amp;req=viewarticle&amp;artid=539">
guide för att använda GRUB i Debian</a> som förklarar hur GNU/Linuxanvändare på
i386-maskiner kan byta starthanterare från LILO till GRUB.
Om du planerar att använda GNU/Hurd behöver du starthanteraren GRUB.
En annan fördel med att använda GRUB är att den inte behöver installeras om i
huvudstartsektorn (MBR) varje gång kärnan ändras.
</p>

<p><strong>Cyrus IMAPd 2.1.9 för stabila Debian.</strong>
Henrique de Moraes Holschuh
<a href="http://lists.debian.org/debian-user-0210/msg03731.html">
rapporterade</a> att han har bakåtanpassat paket för Cyrus IMAPd 2.1.9 från Debians
instabila utgåva (Sid) till den stabila (Woody).
Dessa är
<a href="http://people.debian.org/~hmh/packages/woody/">paket</a> har
produktionskvalitet och Henrique bakåtanpassade även de paket Cyrus IMAPd beror
på.
</p>

<p><strong>Debian på Practical Linux i Gie&szlig;en/Tyskland.</strong>
Alexander Schmehl sände en
<a href="http://lists.debian.org/debian-events-eu-0210/msg00019.html">
rapport</a> om <a href="$(HOME)/events/2002/1019-plgiessen">Practical Linux</a>
som ägde rum i Gie&szlig;en, Tyskland förra veckan.
Han tog hand om ett Debianmontern ensam och höll ett föredrag om Debian vilket
introducerade Debianprojektet och fördelarna med Debiandistributionen.
</p>

<p><strong>Virtuella paketberoenden.</strong>
Branden Robinson
<a href="http://lists.debian.org/debian-devel-0210/msg00841.html">påpekade</a>
att beroenden på ett helt virtuellt paket (dvs. ett paketnamn som inte gäller
ett binärpaket med samma namn) alltid bör göras med ene logisk ELLER-relation
som listar det riktiga paketet först och det virtuella paketet som ett
alternativ.
Följaktligen säger
<a href="$(HOME)/doc/debian-policy/ch-relationships.html#s-virtual">policyn</a>
att du bör skriva det riktiga paketet som ett alternativ före det virtuella.
</p>

<p><strong>Status för Debianinstalleraren.</strong>
Tollef Fog Heen sände in ytterligare en
<a href="http://lists.debian.org/debian-boot-0210/msg00263.html">
statusrapport</a> om debian-installer.
Det viktigaste är att Bastian Blank har startat installationsprogrammet på S/390
och börjat rätta problem som gäller den anpassningen.
Debian-cd-gruppen har varit upptagna med att integrera debian-installer i sina
byggskript, och framsteg görs.
</p>

<p><strong>Bygga paket med Emacs.</strong>
Junichi Uekawa
(&#19978;&#24029;&#32020;&#19968;)
<a href="http://lists.debian.org/debian-devel-0210/msg01000.html">hackade</a>
ihop ett
<a href="http://www.netfort.gr.jp/~dancer/software/downloads/devscripts-el-0.0.20021016.tar.gz">
Emacsläge</a> för att köra <code>debuild</code>, <code>debc</code>, och
<code>debi</code> osv.
Läget kan läggas till paketen
<a href="http://packages.debian.org/unstable/utils/dpkg-dev-el">
dpkg-dev-el</a> eller
<a href="http://packages.debian.org/unstable/editors/emacs-goodies-el">
emacs-goodies-el</a> (eller till och med <code>devscripts-el</code>) packages.
Roland Mas, som förvirrades av de många möjligheterna, kommer dock att singla
slant och se vilket paketnamn som vinner.
</p>

<p><strong>Kvaliteten på TrueTypeteckesnitt har minskat.</strong>
Tom Badran
<a href="http://lists.debian.org/debian-devel-0210/msg01014.html">nämnde</a>
att det senaste freetypebiblioteket i den instabila utgåvan verkar ha
kompilerats på ett annat sätt eftersom kvaliteten på TrueTypeteckensnitt har
minskat rätt rejält.
Krzysztof Krzyzaniak
<a href="http://lists.debian.org/debian-devel-0210/msg01083.html">upptäckte</a>
dock att detta är en funktion och inte ett fel.
Roger So
<a href="http://lists.debian.org/debian-devel-0210/msg01134.html">förklarade</a>
till slut att Apple äger flera patent på &rdquo;hinting&rdquo;-instruktionerna
som används i TrueType (vilka tolkas av bytekodtolken) och att aktivera det kan
kräva en licens från Apple.
</p>

<p><strong>Ny Bison mer petig med sin indata.</strong>
Fumitoshi Ukai
(&#40284;&#39164;&#25991;&#25935;)
<a href="http://lists.debian.org/debian-devel-0210/msg01049.html">varnade</a>
för det nya
<a href="http://packages.debian.org/unstable/devel/bison">bison</a>-paketet
(version &gt;= 1.50).
Den nya versionen verkar vara mycket mer petig med sina indatafiler än tidigare
versioner.
Fumitoshi beskrev de vanligaste
<a href="http://lists.debian.org/debian-devel-0210/msg01162.html">problemen</a>
och om detta är problem med indata bör indatafilerna rättas.
</p>

<p><strong>Automake 1.4 kommer byta namn till automake1.4.</strong>
För att hålla namngivningen konsistent har Eric Dorland för
<a href="http://lists.debian.org/debian-devel-0210/msg01174.html">avsikt</a>
att byta namn på automakepaketet till automake1.4.
Branden Robinson
<a href="http://lists.debian.org/debian-devel-0210/msg01203.html">föreslog</a>
att <code>autoconf</code> borde göras om till ett virtuellt paket som
tillhandahålls av de olika autoconfpaketen, även alla paket som har
byggberoenden (<span lang="en">build-depends</span>) på det även behöver bero
på ett ordentligt riktigt paket.
</p>

<p><strong>GNU LibC 2.3 avtäckt.</strong>
Jeff Bailey
<a href="http://lists.debian.org/debian-devel-changes-0210/msg01370.html">
sände</a> nyligen in en ny uppströmsversion av <code>glibc</code>.
Ändringsloggen listar många förbättringar i Debianpaketet och uppströms har
också ändrat en hel del.
Mest iögonafallande är att ett nytt threads-paket medföljer.
Flera plötsliga problem (som att <code>dpkg</code> inte kör eller Apache inte
längre startar) antogs istället vara glibc-problem, så var försiktiga.
</p>

<p><strong>Ny PHPGroupware för Woody.</strong>
Luca De Vitis
<a href="http://lists.debian.org/debian-devel-0210/msg01266.html">bad</a> om
assistans med nya versioner av
<a href="http://packages.debian.org/unstable/web/phpgroupware">
phpgroupware</a>-paketet som han har paketerat för Woody.
Testa gärna dessa paket och rapportera eventuella problem till
<a href="mailto:luca@debian.org">Luca De Vitis</a>.
</p>

<p><strong>Säkerhetsuppdateringar.</strong>
Ni kan rutinen, se till att uppdatera era system om ni har något av
dessa paket installerade.</p>

<ul>
<li><a href="$(HOME)/security/2002/dsa-176">gv</a> &ndash;
    Buffertspill.
<li><a href="$(HOME)/security/2002/dsa-177">PAM</a> &ndash;
    Grav säkerhetsöverträdelse.
<li><a href="$(HOME)/security/2002/dsa-178">Heimdal</a> &ndash;
    Kommandoexekvering utifrån.
<li><a href="$(HOME)/security/2002/dsa-179">gnome-gv</a> &ndash;
    Buffertspill.
<li><a href="$(HOME)/security/2002/dsa-180">NIS</a> &ndash;
    Informationsläcka.
<li><a href="$(HOME)/security/2002/dsa-181">mod_ssl</a> &ndash;
    Serveröverskridande skriptproblem.
</ul>

<p><strong>Nya eller anmärkningsvärda paket.</strong>
Följande paket har nyligen lagts till Debianarkivet eller innehåller
viktiga uppdateringar.</p>

<ul>
<li><a href="http://packages.debian.org/unstable/utils/clamav-daemon">clamav-daemon</a>
    &ndash; Kraftfull antivirusavsökartjänst.
<li><a href="http://packages.debian.org/unstable/games/cyphesis-cpp">cyphesis-cpp</a>
    &ndash; World Forge-spelserver.
<li><a href="http://packages.debian.org/unstable/mail/echolot">echolot</a>
    &ndash; Pingare för anonyma återsändare som Mixmaster.
<li><a href="http://packages.debian.org/unstable/x11/kcdlabel">kcdlabel</a>
    &ndash; CD-omslagsskapare för KDE.
<li><a href="http://packages.debian.org/unstable/devel/ltt-tracer">ltt-tracer</a>
    &ndash; Linux Trace Toolkit - spårningsverktyg.
<li><a href="http://packages.debian.org/unstable/net/mobilemesh">mobilemesh</a>
    &ndash; Mobilt adhocnätverk.
<li><a href="http://packages.debian.org/unstable/x11/pterm">pterm</a>
    &ndash; Terminalemulatorn PuTTY.
<li><a href="http://packages.debian.org/unstable/x11/rfb">rfb</a>
    &ndash; VNC-server för X11 - exporterar aktuell skärm.
<li><a href="http://packages.debian.org/unstable/x11/xmonobut">xmonobut</a>
    &ndash; Ett enkelt X11-program som modifierar musknappsinställningarna.
</ul>

<p><strong>Övergivna paket.</strong>
Fyra paket övergavs under veckan och behöver nya ansvariga.
Detta ger totalt 136 övergivna paket.
Tack till de tidigare ansvariga som bidrog till fri programvaru-miljön.
Se <a href="$(HOME)/devel/wnpp/">WNPP-sidorna</a>
för hela listan, och lägg till en kommentar till felrapporten och byt namn på
den till ITA: om du planerar att ta över paketet.</p>

<ul>
<li> <a href="http://packages.debian.org/unstable/devel/libobgnome-dev">gnome-objc</a>
     &ndash; Objective-C-bindningar för GTK/GNOME
     (<a href="https://bugs.debian.org/165642">rapport 165642</a>)</li>
<li> <a href="http://packages.debian.org/unstable/web/htmlheadline">htmlheadline</a>
     &ndash; Hämta automatiskt nyhetsrubriker.
     (<a href="https://bugs.debian.org/164988">rapport 164988</a>)</li>
<li> <a href="http://packages.debian.org/unstable/misc/memopanel">memopanel</a>
     &ndash; Memo på GNOME-panelen.
     (<a href="https://bugs.debian.org/164990">rapport 164990</a>)</li>
<li> <a href="http://packages.debian.org/unstable/x11/wpac-applet">wpac-applet</a>
     &ndash; Automatiskt skrivbordsbakgrundsändrare för GNOME.
     (<a href="https://bugs.debian.org/164987">rapport 164987</a>)</li>
</ul>

<p><strong>Vill du läsa DWN även i framtiden?</strong>
Hjälp oss att skapa detta nyhetsbrev.
För närvarande är det huvudsakligen en enmansföreställning, något som inte
kommer att fungera i längden.
Vi behöver frivilliga skribenter så snabbt som möjligt.
Se <a href="$(HOME)/News/weekly/contributing">bidragssidan</a> om hur du kan
hjälpa till.
Vi ser fram emot ditt brev som du sänder till
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer translator="Peter Karlsson"
