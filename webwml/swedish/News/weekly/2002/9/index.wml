#use wml::debian::weeklynews::header PUBDATE="2002-02-27" SUMMARY="Woody, kryptointegrering, OpenOffice, menysystem, system för hjälparbete, uppgradering, DPL-val, PR"
#use wml::debian::translation-check translation="1.12"

<p>Välkommen till årets nionde utgåva av DWN, veckonyhetsbrevet för Debianfolk.
Våra kollegor från Linux Weekly News skrev en trevlig
<a href="http://lwn.net/2002/0221/">artikel</a> om den instabila
Debiandistributionen.
Dessutom önskar Europeiska kommissionen veta mer om fri programvaru-utvecklare.
Du kanske vill hjälpa dem med sin
<a href="http://floss1.infonomics.nl/">enkät</a>.
Veckans obligatoriska diskussion om Debians utgivningsprocess finns
<a href="http://lists.debian.org/debian-devel-0202/msg01653.html">här</a>.</p>

<p><strong>Paket borttagna från Woody.</strong>
Anthony Towns
<a href="http://lists.debian.org/debian-devel-announce-0202/msg00014.html">
informerade</a> oss om den första uppsättningen paket som tagits bort från
Woody.
Ännu är dock inte sista ordet sagt i frågan, på flera sätt:
det kommer självklart bli fler paket som tas bort, men det finns även
vissa möjligheter att några paket återkommer i Woody om lämpliga fel
rättas och paketet ges tillräcklig tid att testas.</p>

<p><strong>Kryptoprogramvara i Debian.</strong>
Du kanske har hört om frågan tidigare, Debianprojektet planerar att lägga in
kryptoprogramvara i sitt huvudarkiv.
James Troup och Sam Hartman sände nyligen en
<a href="http://lists.debian.org/debian-mirrors-0202/msg00001.html">notis</a>
till alla spegelansvariga, för att underrätta dem om nuvarande situation
och planer inför framtiden.
Vid en tidpunkt efter den 8 mars kommer kryptoprogramvara, såsom OpenSSH,
SSL-stöd och många andra utökningar att integreras i huvudarkivet.
Detta sker i enlighet med de
<a href="$(HOME)/legal/cryptoinmain">juridiska råd</a>
Debianprojektet tagit emot.</p>

<p><strong>OpenOffice-framsteg.</strong>
En del kanske redan saknar det, men Jan-Hendrik Palic arbetar fortfarande på att
få OpenOffice kompilerat och paketerat.
Han tillkännagav nyligen en
<a href="http://www.linux-debian.de/openoffice/">webbsida</a>
vilken avslöjar nuvarande status på arbetet.
Flera problem har redan åtgärdats, men det kvarstår fortfarande en hel del
arbete innan det kan paketeras.
De som är intresserade av detta problem bör prenumerera på sändlistan
<a href="http://lists.debian.org/debian-openoffice/">debian-openoffice</a>.</p>

<p><strong>Undersöka Debians menysystem.</strong>
Bill Allombert testade stödet för Debians menysystem i samtliga fönsterhanterare
och menyhanterare i Debians uttestningsversion.
<a href="http://lists.debian.org/debian-devel-0202/msg01460.html">Resultaten</a>
av denna <a href="http://people.debian.org/~ballombe/wmbugs/">granskning</a>
är allvarsamma.
Allt för många fönsterhanterare stöder inte direkt användardefinierade
menyposter och vissa fönsterhanterare förhandstolkar till och med sina
konfigureringsfiler med <code>M4</code>, vilket kan leda till problem.</p>

<p><strong>Debian som server för hjälparbete.</strong>
Matthew Grant från en <a href="http://www.anathoth.gen.nz/">organisation</a>
som står värd för GNU/Linux-projekt för utvecklingsländer
<a href="http://lists.debian.org/debian-devel-0202/msg01786.html">
rapporterade</a> att de valde Debian för att bygga en
<a href="http://linux-aid.anathoth.gen.nz/">hjälparbetesserver</a>
vars mål är att förbättra kommunikationen hos hjälporganisationer och NGO:er
(icke-statliga organisationer), speciellt lämplig för förutsättningarna i många
tredje världen-länder.</p>

<p><strong>Uppgradera från Potato till Woody.</strong>
Dale Scheetz
<a href="http://lists.debian.org/debian-devel-0202/msg01868.html">genomförde</a>
sitt andra försök på en mjuk uppgradering från Potato till Woody.
Det gick bättre denna gång, men det finns fortfarande vissa hakar som måste
beskrivas i uppgraderingsinstruktionerna.
Innan man börjar installera måste man dock installera nya versioner av
<code>apt</code>, <code>dpkg</code> och <code>apt-utils</code>.</p>

<p><strong>Debian och LSB.</strong>
Linux Standard Base
<a href="http://www.linuxbase.org/spec/refspecs/LSB_1.1.0/gLSB/book1.html">
Specification 1.1.0</a> (LSB) släpptes för ett tag sedan.
För att få Debian att följa LSB har Chris Lawrence
<a href="http://lists.debian.org/debian-devel-0202/msg01940.html">förberett</a>
ett <a href="http://people.debian.org/~lawrencc/">lsb-paket</a> som innehåller
ett antal kompatibilitetsskript och -kataloger och som ger lsb-beroendet för
program som följer LSB.
Med några smärre problem implementerar det det mesta av LSB-specifikationen,
tillsammans med Joey Hess nya
<a href="http://kitenet.net/programs/alien/">alien 8.00</a>.</p>

<p><strong>Debians projektledarval.</strong>
Efter
<a href="http://lists.debian.org/debian-vote-0202/msg00002.html">
Raphaël Hertzog</a> och
<a href="http://lists.debian.org/debian-vote-0202/msg00010.html">
Bdale Garbee</a> har den tredje kandidaten, vår orädde XFree86-ansvarige
Branden Robinson
<a href="http://lists.debian.org/debian-vote-0202/msg00017.html">
tillkännagivit</a> sin avsikt att ställa upp i valet av projektledare för
Debian.
Valrörelsen börjar den 28 februari (alltså imorgon).
Efter att ha publicerat sina valplattformar kommer en en vecka lång period där
varje kandidat kan kommentera varandras plattformar, dessa kommentarer kommer
publiceras den 7 mars.</p>

<p><strong>Debian och IPv6.</strong>
Inte alla nätverkspaket i Debian är ännu redo för IPv6.
Tyvärr svarar många ansvariga, både i Debian och uppströms, på detta sätt på
patchar:
&rdquo;Jag har inte IPv6 på mitt system, så jag kan inte bekräfta huruvida din
patch kommer göra min stabila kod instabil, så jag lägger inte in den.&rdquo;
Detta degenererar till ytterligare en hönan och ägget-situation.
Ett arkiv för IPv6-aktiverade Debianpaket som inte ännu är del av Debian skulle
<a href="http://lists.debian.org/debian-ipv6-0202/msg00044.html">uppskattas</a>.
Det är rätt enkelt att
<a href="http://www.linux.it/~md/6to4">skapa</a> en IPv6-över-IPv4-tunnel, säger
Marco d&rsquo;Itri.
Här är ytterligare ett
<a href="http://www.kame.net/newsletter/19980604/">dokument</a>
som beskriver hur man får ett program att inte bry sig om IPv4 eller IPv6 i
anslutningar via uttag (sockets).</p>

<p><strong>Är MySQL-dokumentation fri eller inte?</strong>
Senare versioner av MySQL-dokumentationen skriver tydligt att de inte släpps
under
<a href="http://www.gnu.org/copyleft/gpl.html">GNU General Public License</a>
(GPL).
Skälet är att <a href="http://www.mysql.com/">MySQL AB</a> vill vara de enda som
säljer tryckta varianter för MySQL.
Dock
<a href="http://lists.debian.org/debian-legal-0202/msg00153.html">
skulle de vilja</a> släppa dokumentationen under
<a href="http://www.gnu.org/copyleft/fdl.html">
GNU Free Documentation License</a> (FDL).
Denna licens och den ursprungliga idén kommer dock att motsäga varandra.</p>

<p><strong>PR för Debian.</strong>
Karl Hegbloom
<a href="http://lists.debian.org/debian-publicity-0201/msg00010.html">
påpekade</a> att Debianprojektet saknar en bra PR-avdeling som kunde sända in
pressmeddelanden och tekniska artiklar till nyhetstjänster.
Tidningar och tjänster behöver få pressmeddelanden att återge och
vidareförmedla.
Debian förekommer inte i många av dem, men det finns dock några som läser våra
pressmeddelanden och kommenterar dem.
Dessutom saknas ett bra &rdquo;press-kit&rdquo; som skulle kunna användas vid
mässor.</p>

<p><strong>Nya ändringar i Incoming-systemet.</strong>
Adam McKenna
<a href="http://lists.debian.org/debian-devel-0202/msg02084.html">upptäckte</a>
att det
<a href="http://lists.debian.org/debian-devel-announce-0202/msg00006.html">
nya Incoming-systemet</a> uppför sig olika jämfört med det gamla och redan är
installerat på både non-US och ftp-master.
Paket som sänds in
<a href="http://lists.debian.org/debian-qa-packages-0202/msg00213.html">
&rdquo;godtas&rdquo;</a> omedelbart och fel stängs på en gång.
Det tar dock fortfarande upp till en dag innan paketet dyker upp i arkivet och
kan installeras av våra användare.
Detta implementerades för att minska belastningen på felrapporteringssystemet
(BTS), men en förnuftigare lösning verkar vara att märka dessa felrapporter som
&rdquo;rättade&rdquo; och stänga dem när paketet har installerats.</p>

<p><strong>Nya eller anmärkningsvärda paket.</strong>
Följande paket har nyligen lagts till Debianarkivet.</p>

<ul>
<li><a href="http://packages.debian.org/unstable/devel/aegis3">aegis3</a> 
    &ndash; Avancerat programvaruhanteringsverktyg.
<li><a href="http://packages.debian.org/unstable/admin/bsign">bsign</a> 
    &ndash; Förvansknings- och intrångsdektering genom att använda inbäddade
    kontrollvärden.
<li><a href="http://packages.debian.org/unstable/admin/cpuid">cpuid</a> 
    &ndash; Program för att visa Intel- och AMD x86-CPUID.
<li><a href="http://packages.debian.org/unstable/devel/debaux">debaux</a> 
    &ndash; Tilläggsprogram för Debian.
<li><a href="http://packages.debian.org/unstable/admin/diffmon">diffmon</a> 
    &ndash; Verktyg för att rapportera ändringar i systemkonfiguration.
<li><a href="http://packages.debian.org/unstable/mail/ecartis">ecartis</a> 
    &ndash; Snabb, flexibel sändlistehanterare.
<li><a href="http://packages.debian.org/unstable/games/egoboo">egoboo</a> 
    &ndash; 3D-äventyr i fängelsehålemiljö i NetHacks anda.
<li><a href="http://packages.debian.org/unstable/net/gruftistats">gruftistats</a> 
    &ndash; Generera en webbsida med statistik för en irc-kanal.
<li><a href="http://packages.debian.org/unstable/games/hexxagon">hexxagon</a> 
    &ndash; Hexagonisk Ataxxklon för GTK.
<li><a href="http://packages.debian.org/unstable/math/magnus">magnus</a> 
    &ndash; Datavetenskaplig gruppteoriprogramvara med grafiskt användargränssnitt.
<li><a href="http://packages.debian.org/unstable/utils/mondo">mondo</a> 
    &ndash; System för att säkerhetskopiera dina filsystem på cd.
<li><a href="http://packages.debian.org/unstable/net/netperf">netperf</a> 
    &ndash; Nätverksprestandamätare.
<li><a href="http://packages.debian.org/unstable/utils/nparted">nparted</a> 
    &ndash; Curses- och GNU Parted-baserad diskpartitionstabellsmanipulerare.
<li><a href="http://packages.debian.org/unstable/devel/omniidl">omniidl</a> 
    &ndash; Idl-kompilator för omniorb.
<li><a href="http://packages.debian.org/unstable/utils/parchive">parchive</a> 
    &ndash; Använd PAR-filer för att rekonstruera sakande delar i flerdelade
    arkiv.
<li><a href="http://packages.debian.org/unstable/tex/pktrace">pktrace</a> 
    &ndash; Omvandlar Metafont-teckensnitt till Type1.
<li><a href="http://packages.debian.org/unstable/tex/revtex4">revtex4</a> 
    &ndash; LaTeX 2e-dokumentklass distribuerad av
    <span lang=en>American Physical Society</span>.
<li><a href="http://packages.debian.org/unstable/net/smokeping">smokeping</a> 
    &ndash; Ett latensloggnings och -grafritarsystem.
<li><a href="http://packages.debian.org/unstable/text/swath">swath</a> 
    &ndash; Orduppdelningsprogram för thailändska.
<li><a href="http://packages.debian.org/unstable/text/wpp">wpp</a> 
    &ndash; Ett perl5-skript som gör det möjligt att förbehandla HTML-filer.
<li><a href="http://packages.debian.org/unstable/admin/xapm">xapm</a> 
    &ndash; X-program för att övervaka APM-batteristatus.
</ul>

<p><strong>Säkerhetsuppdateringar.</strong>
Ni kan rutinen, se till att uppdatera era system om ni har något av
dessa paket installerade.</p>

<ul>
<li><a href="$(HOME)/security/2002/dsa-114">GNUJSP</a> &ndash;
    Oauktoriserad filåtkomst.
</ul>

<p><strong>Övergivna paket.</strong>
19 paket övergavs under veckan och behöver nya ansvariga.
Detta ger totalt 111 övergivna paket.
Tack till de tidigare ansvariga som bidrog till fri programvaru-miljön.
Se <a href="$(HOME)/devel/wnpp/">WNPP-sidorna</a>
för hela listan, och lägg till en kommentar till felrapporten och byt namn på
den till ITA: om du planerar att ta över paketet.</p>

<ul>
<li> <a href="http://packages.debian.org/unstable/sound/asd4">asd4</a>
     &ndash; Avancerad ljudserver.
     (<a href="http://bugs.debian.org/134534">rapport 134534</a>)</li>
<li> <a href="http://packages.debian.org/unstable/mail/debvote">debvote</a>
     &ndash; Omröstningsprogramvara som används av Debianprojektet.
     (<a href="http://bugs.debian.org/135885">rapport 135885</a>)</li>
<li> <a href="http://packages.debian.org/unstable/sound/dtmfdial">dtmfdial</a>
     &ndash; Ett DTMF-uppringarprogram (analog telefoni).
     (<a href="http://bugs.debian.org/135948">rapport 135948</a>)</li>
<li> <a href="http://packages.debian.org/unstable/web/jetspeed">jetspeed</a>
     &ndash; Java Enterprise Information-portalramverk.
     (<a href="http://bugs.debian.org/135566">rapport 135566</a>)</li>
<li> <a href="http://packages.debian.org/unstable/devel/kernel-patch-kiobuf">kernel-patch-kiobuf</a>
     &ndash; Stephen Tweedies kiobuf-patch (tidigare raw-io).
     (<a href="http://bugs.debian.org/134961">rapport 134961</a>)</li>
<li> <a href="http://packages.debian.org/unstable/doc/manpages-ru">manpages-ru</a>
     &ndash; Ryska översättningar av Linuxmanualsidor.
     (<a href="http://bugs.debian.org/135057">rapport 135057</a>)</li>
<li> <a href="http://packages.debian.org/unstable/text/mova">mova</a>
     &ndash; Skript för ordböcker i Movaformat.
     (<a href="http://bugs.debian.org/135061">rapport 135061</a>)</li>
<li> <a href="http://packages.debian.org/unstable/non-us/pgpgpg">pgpgpg</a>
     &ndash; Skal för att använda GnuPG i program avsedda för PGP.
     (<a href="http://bugs.debian.org/135542">rapport 135542</a>)</li>
<li> <a href="http://packages.debian.org/unstable/x11/ts">ts</a>
     &ndash; Ytterligare ett TeX-skal för GNU/Linux.
     (<a href="http://bugs.debian.org/135465">rapport 135465</a>)</li>
<li> <a href="http://packages.debian.org/unstable/x11/wmcpu">wmcpu</a>
     &ndash; Window Maker-dockningsprogram liknande xosview.
     (<a href="http://bugs.debian.org/135886">rapport 135886</a>)</li>
<li> <a href="http://packages.debian.org/unstable/x11/wmdate">wmdate</a>
     &ndash; Kalender för fönsterhanterardockningsfält.
     (<a href="http://bugs.debian.org/135887">rapport 135887</a>)</li>
<li> <a href="http://packages.debian.org/unstable/x11/wmgrabimage">wmgrabimage</a>
     &ndash; Bevara en liten tumnagelbild från webben.
     (<a href="http://bugs.debian.org/135890">rapport 135890</a>)</li>
<li> <a href="http://packages.debian.org/unstable/games/wmmand">wmmand</a>
     &ndash; En dockningsbar mandelbrotfraktalvisare.
     (<a href="http://bugs.debian.org/135888">rapport 135888</a>)</li>
<li> <a href="http://packages.debian.org/unstable/net/wmppxp">wmppxp</a>
     &ndash; PPxP-konsol för dockning i Window Maker.
     (<a href="http://bugs.debian.org/134535">rapport 134535</a>)</li>
<li> <a href="http://packages.debian.org/unstable/x11/wmspaceweather">wmspaceweather</a>
     &ndash; Visar &rdquo;vädret&rdquo; i rymden.
     (<a href="http://bugs.debian.org/135889">rapport 135889</a>)</li>
<li> <a href="http://packages.debian.org/unstable/x11/wmweather">wmweather</a>
     &ndash; Window Maker-dockningsprogram som visar ditt aktuella väder.
     (<a href="http://bugs.debian.org/135892">rapport 135892</a>)</li>
<li> <a href="http://packages.debian.org/unstable/x11/xfce">xfce</a>
     &ndash; Den kolesterolfria skrivbordsmiljön.
     (<a href="http://bugs.debian.org/135055">rapport 135055</a>)</li>
<li> <a href="http://packages.debian.org/unstable/x11/xfstt">xfstt</a>
     &ndash; TrueType-teckensnittsserver för X11.
     (<a href="http://bugs.debian.org/135949">rapport 135949</a>)</li>
<li> <a href="http://packages.debian.org/unstable/games/zblast-x11">zblast</a>
     &ndash; Ett skjuta-skjuta-rymdspel.
     (<a href="http://bugs.debian.org/135058">rapport 135058</a>)</li>
</ul>

<p><strong>Har du nyheter?</strong>
Berätta för oss om allt som händer i Debianvärlden.
Vi letar alltid efter intressanta saker att lägga in, speciellt nya artiklar av
frivilliga skribenter.
Vi ser fram emot ditt brev som du sänder till
<a href="mailto:dwn@debian.org">dwn@debian.org</a>.</p>
#use wml::debian::weeklynews::footer translator="Peter Karlsson"
