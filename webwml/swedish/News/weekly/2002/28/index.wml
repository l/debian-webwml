#use wml::debian::weeklynews::header PUBDATE="2002-07-23" SUMMARY="Woody utgivet, ändringsloggar, cd, LPPL, JPEG, menysystem, felrapporter, källkodspaket"
#use wml::debian::translation-check translation="1.12"

<p>Välkommen till årets 28:e utgåva av DWN, veckonyhetsbrevet för
Debianfolk.
Det verkar som om fri programvara fått ett erkännande av europeiska
kommissionen eftersom en
<a href="http://europa.eu.int/ISPO/ida/jsps/index.jsp?documentID=550&amp;fuseAction=showDocument&amp;parent=news">
utredning</a> de genomfört antyder att programvara som utvecklas för och ägs av
offentliga institutioner bör ges ut enligt en fri licens.
Som svar till en artikel i förra veckans utgåva berättade Henrik Härkönen för
oss att han skapat 
<a href="http://kortis.to/radix/t65/">bilder på Debianvirveln</a> för
mobiltelefonen Ericsson T65.
Debianälskare i Berlin planerar att
<a href="http://lists.debian.org/debian-events-eu-0207/msg00018.html">fira</a>
utgivningen av Debian nästa veckoslut.</p>

<p><strong>Debian GNU/Linux 3.0 utgiven.</strong>
Det otroliga har hänt, den 19 juli
<a href="$(HOME)/News/2002/20020719">gavs Woody ut</a>.
Woody stöder totalt elva processorarkitekturer, innehåller skrivbordsmiljöerna
KDE och GNOME, innehåller kryptografisk programvara, är kompatibel med FHS v2.2
och stöder programvara utvecklad för LSB.
Anthony Towns
<a href="http://lists.debian.org/debian-devel-announce-0207/msg00011.html">
avslöjade</a> att nästa uttestningsutgåva kommer kallas <em>Sarge</em>,
namnet taget från plastsoldaternas gruppledare, vilket fortsätter på temat att
använda kodnamn baserat på figurer från den animerade filmen
<a href="http://us.imdb.com/Title?0114709">Toy Story</a>.</p>

<p><strong>Status på Debian Jr.</strong>
Ben Armstrong sände in en
<a href="$(HOME)/devel/debian-jr/News/2002/20020716">rapport</a> om
<a href="$(HOME)/devel/debian-jr/">Debian Junior</a>-projektet.
Dessutom påbörjade han en
<a href="http://wiki.debian.org/DebianJr">gemensam ansträngning</a> för
dokumentation där både användare och utvecklare kan hjälpa till.
Ben blev nyligen officiellt förbindelsen mellan
<a href="http://www.tux4kids.org/">Tux4Kids</a> och Debian Jr. 
<a href="http://www.newbreedsoftware.com/tuxpaint/">TuxPaint-paketet</a> är det
första nya Tux4Kids-sponsrade paketet som lagts till projektet efter att
samarbetet formaliserats.
</p>

<p><strong>DeMuDi återupplivat.</strong>
<a href="http://www.demudi.org/">Debian Multimedia Distribution</a> (DeMuDi)
har verkat väldigt vilande fram till nyligen, men har tydligen återupplivats.
Marco Trevisani
<a href="http://iuamtg.upf.es/pipermail/demudi-user/2002-July/000255.html">
skrev</a> att DeMuDi blivit en del av ett projekt finansierat av europeiska
gemenskaperna vid namn
<a href="http://www.agnula.org/project">A GNU/Linux Audio distribution</a>
(AGNULA).
Låt oss hoppas att projektet inte fortsätter gå sin egen väg utan slår påsarna
ihop med Debianprojektet så att programmen inte behöver paketeras flera gånger.
</p>

<p><strong>Skriva ordentliga &rdquo;Changelog&rdquo;poster.</strong>
Alla Debianpaket innehåller en ändringslogg (eng. <em lang=en>Changelog</em>)
vilken innehåller en lista över ändringar för varje revidering av paketet.
Det finns inga
<a href="$(HOME)/doc/manuals/developers-reference/pkgs#changelog-entries">
riktlinjer</a> för hur man skriver riktiga ändringsloggposter, men det är
vanligt att varje rad i ändringsloggen anger typen av felrapport om den även gör
att felrapporten stängs.
En mindre
<a href="http://bugs.debian.org/147828">dispyt</a> förekom om hur rader i
ändringsloggen bör se ut.</p>

<p><strong>Endast distribuera binär-cd-avbildningar.</strong>
Det sändes in en
<a href="http://lists.debian.org/debian-legal-0207/msg00192.html">fråga</a>
till sändlistan
<a href="http://lists.debian.org/debian-legal/">debian-legal</a> om ett
klargörande för hur
<a href="$(HOME)/CD/vendors/">distributörer</a> av cd eller avbildningar som
endast innehåller binärer med programvara licensierad enligt
<a href="http://www.gnu.org/copyleft/gpl.html">GNU General Public License</a>
skall bete sig.
I grund och botten har måste mottagaren ha möjlighet att få tag i källkoden när
man distribuerar en binär, åtminstone via postorder på ett fysiskt medium.</p>

<p><strong>Kommentarer och bekymmer från LPPL-diskussionen.</strong>
Frank Mittelbach från
<a href="http://www.latex-project.org/">LaTeX-projektet</a> gav en
<a href="http://lists.debian.org/debian-legal-0207/msg00250.html">
sammanfattning</a> av de kommentarer och bekymmer han tagit emot från brev som
folk skrivit angående problemen med
<a href="http://www.latex-project.org/lppl.txt">LaTeX Project Public License</a>
(LPPL), eller snarare problemen bakom idéerna bakom LPPL.
Han kommer inte kommentera dem ännu, men hoppas få ytterligare reaktioner från
fler personer.</p>

<p><strong>Patent på JPEG tvingar fram icke-fria program?</strong>
Ett företag i Texas köpte nyligen upp ett annat företag, vilket inkluderade ett
<a href="http://swpat.ffii.org/patente/wirkungen/jpeg/">patent</a>
som används för att generera komprimerade JPEG-filer.
Licensavgifter
<a href="http://slashdot.org/articles/02/07/18/157217.shtml">pressas nu ut</a>
ur olika maskinvaru- och programvaruföretag.
JPEG-gruppen
<a href="http://www.jpeg.org/newsrel1.htm">tror sig</a> ha en äldre
implementation och de ber om ytterligare exempel på tidigare implementationer.
Det är ännu inte klart huruvida biblioteket
<code>libjpeg62</code> och all programvara som beror på den måste flyttas till
den icke-fria delen av arkivet.
Det pågår en flammande
<a href="http://www.fitug.de/debate/0207/msg00277.html">diskussion</a> på detta
ämne även i Tyskland.</p>

<p><strong>Framtiden för Debians installationsprogram.</strong>
Nu när Woody slutligen har givits ut måste utvecklingen av
<code>debian-installer</code> förbättras.
Målet är att sluta med det nuvarande installationssystemet
(<code>boot-floppies</code>) och färdigställa utvecklingen av den nya
Debianinstalleraren, vilken är renare och mer flexibelt
<a href="http://cvs.debian.org/debian-installer/doc/ui.txt">formgiven</a>.
Arbete och formgivning måste göras på en
<a href="http://lists.debian.org/debian-boot-0207/msg00227.html">
partitionerings-&rdquo;widget&rdquo;</a>.
Här finns den aktuella
<a href="http://cvs.debian.org/debian-installer/doc/TODO">att göra-listan</a>
för den nya installationssviten.
</p>

<p><strong>Meningen med force-reload.</strong>
Tobias Burnus
<a href="http://lists.debian.org/debian-devel-0207/msg00671.html">undrade</a>
vad åtgärder som <code>force-reload</code>-parametern hos
<code>init.d</code>-skript egentligen betyder.
<a href="$(HOME)/doc/debian-policy/ch-opersys.html#s-sysvinit">Debianpolicyn</a>
anger inte explicit vilka åtgärder som skall tas om serverprogrammet inte redan
kör och svaren visade även på olika förväntningar.
Det slutade med att ett
<a href="http://bugs.debian.org/152955">tillägg</a> till policyn föreslogs.</p>

<p><strong>Ändra den förvalda sökvägen.</strong>
Santiago Vila
<a href="http://lists.debian.org/debian-devel-0207/msg00714.html">
rapporterar</a> att han ombads definiera <code>PATH</code>-variabeln i
<code>/etc/profile</code> endast om den inte redan var definierad.
Men då <code>/bin/login</code> redan sätter en standardsökväg förkastades denna
ändring.
Santiago ombads även att inte exportera <code>PS1</code>-variabeln så att andra
skal än bash inte längre blir konfunderade.</p>

<p><strong>Montera enheter flera gånger.</strong>
Michael Meskes
<a href="http://lists.debian.org/debian-devel-0207/msg00781.html">erfor</a> ett
problem med dubbelmontering av enheter, vilket
<a href="http://lists.debian.org/debian-devel-0207/msg00769.html">fungerar</a>
för NFS-monteringar.
Miquel van Smoorenburg
<a href="http://lists.debian.org/debian-devel-0207/msg00806.html">förklarade</a>
att i tidiga 2.4-kärnor kunde du även montera samma enhet på samma
monteringspunkt flera gånger, men det förvirrade användarna och ändrades i en
senare version för att specifikt förhindra det fallet.
</p>

<p><strong>Skriva om menysystemet.</strong>
Chris Lawrence
<a href="http://lists.debian.org/debian-devel-0207/msg00815.html">föreslog</a>
att menysystemet skulle skrivas om efter att ha råkat ut för stora problem med
den nuvarande implementationen.
Flera personer förbättrade listan över målsättningar.
Sebastian Rittau påpekade att GNOME och KDE använder samma
<a href="http://www.freedesktop.org/standards/desktop-entry-spec.html">
filformat</a> för sina &rdquo;desktop&rdquo;-filer, vilket även verkar passa in
även i våra
<a href="http://lists.debian.org/debian-devel-0207/msg00940.html">
målsättningar</a>.
Det
<a href="http://lists.debian.org/debian-devel-0207/msg00838.html">nämndes</a>
även, med ett
<a href="http://lists.debian.org/debian-devel-0207/msg00944.html">exempel</a>
att implementera ett helt nytt programmeringsspråk istället för att använda ett
existerande inbyggt kanske inte är den bästa lösningen.</p>

<p><strong>Felrapporter i massor.</strong>
Gergely Nagy
<a href="http://lists.debian.org/debian-devel-0207/msg00910.html">varnade</a>
att ett stort antal felrapporter kan vara på väg på grund av brott mot policyn
han snubblat över.
Bland dessa finns paket som inte innehåller en ordagrann kopia av sin
upphovsrätt och distributionslicens, paket som bygger sina arkitekturoberoende
binärpaket i fel mål, paket som innehåller upphovsrättslig information i fel och
paket som innehåller felaktiga filer.
Här är en uppdaterad
<a href="http://lists.debian.org/debian-devel-0207/msg01027.html">lista</a>.</p>

<p><strong>Internationalisera Debconf.</strong>
Tomohiro Kubota (&#20037;&#20445;&#30000;&#26234;&#24195;)
<a href="http://lists.debian.org/debian-devel-0207/msg00985.html">
tillkännagav</a> sin plan för arbete på internationaliseringen av
<code>debconf</code>.
Bland annat innebär det en teknik för att ta reda på vilken teckenkodning
meddelanden och mallar har, riktig konvertering, en ny radbrytningsmekanism
och utmatningsrutiner för alla stödda användargränssnitt.</p>

<p><strong>Nya märken i BTS.</strong>
Adam Heath, som underhåller Debians felrapporteringssystem (BTS)
<a href="http://lists.debian.org/debian-devel-0207/msg01084.html">
tillkännagav</a> två nya
<a href="$(HOME)/Bugs/server-control">märken</a>.
Det första nya märket, <em>sarge</em>, anger att felet är specifikt för den nya
uttestningsversionen, vilken heter sarge.
Det andra nya märket, <em>experimental</em> gäller för fel som är specifika för
den experimentella distributionen och som därför aldrig skall räknas som
kritiska.</p>

<p><strong>Nya källkodspaket.</strong>
Colin Walters
<a href="http://lists.debian.org/debian-devel-0207/msg01146.html">startade</a>
en diskussion om att ändra det sätt Debian hanterar källkodspaket på nu.
Det nuvarande systemet har en del brister, man kan till exempel helt enkelt inte
lägga till binära filer, och vissa paket använder ett mer sofistikerat men
dåligt dokumenterat sätt för att hantera några av dem.
Colin har lagt upp källkod och exempel så att intresserade parter kan leka med
dem redan nu.</p>

<p><strong>Nya eller anmärkningsvärda paket.</strong>
Följande paket har nyligen lagts till Debianarkivet eller innehåller
viktiga uppdateringar.</p>

<ul>
<li><a href="http://packages.debian.org/unstable/misc/argouml">argouml</a>
    &ndash; Modelleringsverktyg som hjälper dig formge med UML.
<li><a href="http://packages.debian.org/unstable/utils/away">away</a>
    &ndash; Ett program för att låsa terminalen.
<li><a href="http://packages.debian.org/unstable/doc/cltl">cltl</a>
    &ndash; Common Lisp the Language, andra utgåvan, bok (före ANSI).
<li><a href="http://packages.debian.org/unstable/devel/cvsdelta">cvsdelta</a>
    &ndash; Summera skillnader i ett cvs-arkiv.
<li><a href="http://packages.debian.org/unstable/web/dcl">dcl</a>
    &ndash; GNU Enterprise - Double Choco Latte.
<li><a href="http://packages.debian.org/unstable/net/flashplayer">flashplayer</a>
    &ndash; En GPL:ad Flashspelare.
<li><a href="http://packages.debian.org/unstable/x11/freej">freej</a>
    &ndash; Digitala instrument för video-liveset.
<li><a href="http://packages.debian.org/unstable/net/mbrowse">mbrowse</a>
    &ndash; En SNMP MIB-bläddrare.
<li><a href="http://packages.debian.org/unstable/doc/rutebook">rutebook</a>
    &ndash; Linux: Rute User's Tutorial and Exposition, en bok.
<li><a href="http://packages.debian.org/unstable/x11/sfm">sfm</a>
    &ndash; Enkel filhanterare.
<li><a href="http://packages.debian.org/unstable/devel/syscalltrack">syscalltrack</a>
    &ndash; Spåra systemanrop över Linuxsystemet.
<li><a href="http://packages.debian.org/unstable/graphics/tuxpaint">tuxpaint</a>
    &ndash; Ett ritprogram för små barn.
</ul>

<p><strong>Övergivna paket.</strong>
Fyra paket övergavs under veckan och behöver en ny ansvarig.
Detta ger totalt 83 övergivna paket.
Tack till de tidigare ansvariga som bidrog till fri programvaru-miljön.
Se <a href="$(HOME)/devel/wnpp/">WNPP-sidorna</a>
för hela listan, och lägg till en kommentar till felrapporten och byt namn på
den till ITA: om du planerar att ta över paketet.</p>

<ul>
<li> <a href="http://packages.debian.org/unstable/mail/aethera">aethera</a>
     &ndash; E-post- och kalenderprogram för KDE.
     (<a href="http://bugs.debian.org/152941">rapport 152941</a>)</li>
<li> <a href="http://packages.debian.org/unstable/interpreters/gnu-smalltalk">gnu-smalltalk</a>
     &ndash; en implementation av Smalltalk-80.
     (<a href="http://bugs.debian.org/153636">rapport 153636</a>)</li>
<li> <a href="http://packages.debian.org/unstable/libs/libkore0">korelib</a>
     &ndash; plattformsöverskridande bibliotek för insticksprogramsbaserade
             programvaror.
     (<a href="http://bugs.debian.org/153507">rapport 153507</a>)</li>
<li> <a href="http://packages.debian.org/unstable/otherosfs/xcdroast">xcdroast</a>
     &ndash; X-baserad cd-brännarprogramvara.
     (<a href="http://bugs.debian.org/153970">Bug#153970</a>)</li>
</ul>

<p><strong>Sett något intressant?</strong>
Sänd en notis till oss närhelst du ser något anmärkningsvärt som du anser
vara lämpligt att nämna i DWN, vi ser tyvärr inte allt.
Vi blir självklart också glada för kompletta artiklar från frivilliga
skribenter, se vår
<a href="$(HOME)/News/weekly/contributing">sida om hur du bidrar</a>.
Vi ser fram emot ditt brev som du sänder till
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer translator="Peter Karlsson"
