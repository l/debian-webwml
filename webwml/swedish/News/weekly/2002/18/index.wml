#use wml::debian::weeklynews::header PUBDATE="2002-05-01" SUMMARY="Evenemang, LILO, ATM, Woody×3, Dagliga dvd:er, Woody-cd, User-Agent, DPL"
#use wml::debian::translation-check translation="1.25"

<p>Välkommen till årets artonde utgåva av DWN, veckonyhetsbrevet för
Debianfolk.
Det verkar som ingen vecka någonsin passerar utan ett grälbete postat i
utvecklarnas forum.
Veckans innehåller
<a href="https://lists.debian.org/debian-devel-0204/msg01809.html">
klagomål</a> om fördröjd arkivunderhåll, men saknar, naturligtvis, lite substans.
Trevligare är att vi kan ha med artiklar från Gustavo Noronha Silva och
Thomas Bliesener denna gång.</p>

<p><strong>Internationellt fri programvaru-forum i Porto Alegre.</strong>
Ronaldo Lages
<a href="https://lists.debian.org/debian-user-portuguese-0204/msg00505.html">
tillkännagav</a> nyligen det tredje
<a href="$(HOME)/events/2002/0502-softwarelivre">
Internationella fri programvaru-forumet</a>, vilket äger rum i Porto Alegre,
Brasilien.
Många internationella organisationer kommer vara representerade och personer
från hela landet kommer för att delta i föredrag och seminarier.
Debianprojektet kommer representeras av nästan alla brasilianska utvecklare,
vilka kommer puffa för en kurs om installation och användning av Debian, samt
hålla ett föredrag om Debian och Debian-BR.</p>

<p><strong>LILO-startskärm för Debian.</strong>
Philipp Wolfer
<a href="../../oldurl?http://www.debianplanet.com/article.php?sid=664">undrade</a>
varför alla de populäraste kommersiella distributionerna har grafiska
LILO-startskärmar medan Debian inte har det.
När han installerade Woody för några månader sedan upptäckte han att
LILO-paketet stöder grafiska startmenyer, men tillhandahöll inte någon bild för
det.
Därför skapade Philipp en startskärmsbild med Debianlogotypen, vilken du kan
hämta
<a href="http://newswriter.org/download/files/debian-bootscreen-0.2.tar.bz2">
här</a>.</p>

<p><strong>Personer med kunskap om ATM sökes.</strong>
Russell Coker
<a href="https://lists.debian.org/debian-devel-0204/msg01721.html">
tillkännagav</a> nyligen sin avsikt att överge paketet
<a href="https://packages.debian.org/atm-tools">atm-tools</a> eftersom han inte
äger någon riktig ATM-maskinvara, vilket gör underhåll och felsökning av paketet
svårt för honom.
Trots att Marc Haber
<a href="https://lists.debian.org/debian-devel-0204/msg01961.html">anmälde
sig frivillig</a>
kan han inte heller göra mycket felsökning.
En person som har tillgång till ATM-maskinvara och känner till dess
implementation behöver stiga fram och ta över paketet.</p>

<p><strong>Debianutvecklarportal.</strong>
Igor Genibel
<a href="https://lists.debian.org/debian-devel-0204/msg01853.html">
tillkännagav</a> en 
<a href="https://people.debian.org/~igenibel/">utvecklarportal</a> som samlar
en mängd information och länkar användbara för Debianutvecklare.
Häribland felrapporter,
<a href="https://bugs.debian.org/release-critical/">kritiska fel</a>,
<a href="https://lintian.debian.org/">lintianrapporter</a>,
<a href="https://buildd.debian.org/">buildd-rapporter</a> och listor över alla
paket som underhålls av personen i fråga.
Raphaël Hertzog
<a href="https://lists.debian.org/debian-devel-0204/msg01911.html">
påpekade</a> dock att Tollef Fog Heen och Rob Bradford arbetar på
<a href="http://debian.raw.no/">developer.debian.org</a>
som är tänkt att göra ungefär detsamma.

<p><strong>Utgivningspressmeddelande för Woody.</strong>
Joey Hess har påbörjat en
<a href="https://lists.debian.org/debian-devel-0204/msg02136.html">diskussion</a>
om det planerade innehållet i Debians pressmeddelande om utgivningen av Woody.
Han samlar viktig information som måste nämnas vid sidan av de vanliga tråkiga
siffrorna som <em>så här</em> många nya paket, <em>så där</em> många uppdaterade
paket, och så vidare.
Här finns en
<a href="https://lists.debian.org/debian-devel-0204/msg02366.html">
preliminär version</a>.
Kommentarer bör sändas till sändlistan debian-devel.</p>

<p><strong>Säkerhetssummering inför Woody.</strong>
Matt Zimmerman har
<a href="https://lists.debian.org/debian-devel-0204/msg02186.html">följt</a>
säkerhetsproblem som påverkar Debian Woody.
Han listar de säkerhetsproblem han har spårat tillsammans med deras nuvarande
status.
För varje fel han har försökt att verifiera att, förutom att den är rättad i den
instabila versionen, att den rättade versionen har kommit in i Woody.
Han bad även att paketansvariga anger vilken version som fixar felet när de
stänger en säkerhetsrelaterad felrapport.
Denna information är mycket viktig både för säkerhetsgruppen och våra
användare.</p>

<p><strong>OpenSSL och programvara licensierad enligt GPL.</strong>
Det har förekommit viss
<a href="https://lists.debian.org/debian-legal-0204/msg00072.html">förvirring</a>
om huruvida det är tillåtet att länka programvara som släppts enligt villkoren i
<a href="http://www.gnu.org/copyleft/gpl.html" lang="en">GNU General Public
License</a> (GPL) mot OpenSSL-biblioteket.
Det som är problematiskt är
<a href="http://www.gnu.org/philosophy/bsd">reklamklausulen</a>, vilken
finns i båda OpenSSL-licenserna.
Deras existens lägger ytterligare begränsningar på licenser, vilket är
förbjudet enligt paragraf sex i GNU GPL.</p>

<p><strong>Debian i User-Agent-identifierare.</strong>
I och med
<a href="https://lists.debian.org/debian-devel-changes-0204/msg00103.html">
utgivningen</a> av Mozilla 0.9.9-4 använder Debians Mozillapaket en skräddarsydd
User-Agent-sträng, vilken indikerar utgåva och Mozillaversion.
Detta krävs av uppströms nuvarande
<a href="http://www.mozilla.org/build/revised-user-agent-strings.html">
policy för User-Agent-strängar</a>, vilken verkar vara ett resultat av en
<a href="http://bugzilla.mozilla.org/show_bug.cgi?id=133171">felrapport</a>,
vilken avslöjar att Debianversionen innehåller många patchar, vilket gör den en
avledd version.</p>

<p><strong>Dagliga Debian dvd-avbildningar.</strong>
Attila Nagy
<a href="https://lists.debian.org/debian-cd-0204/msg00361.html">tillkännagav</a>
nyligen att han börjat producera dagliga DVD ISO- (inte UDF) -ögonblicksbilder
för IA-32
<a href="http://ftp.fsn.hu/pub/CDROM-Images/debian-unofficial/woody-dvd/jigdo/">
Woody</a> och
<a href="http://ftp.fsn.hu/pub/CDROM-Images/debian-unofficial/sid-dvd/jigdo/">
Sid</a> i <a href="$(HOME)/CD/jigdo-cd/">jigdo</a>-format.
Såvitt vi vet gör detta Debian den första distribution någonsin att
tillhandahålla dagliga dvd-ögonblicksbilder.</p>

<p><strong>Woody-cd-avbildningar till test.</strong>
Phil Hands
<a href="https://lists.debian.org/debian-cd-0204/msg00390.html">tillkännagav</a>
nya
<a href="https://cdimage.debian.org/jigdo-area/">preliminära</a> jigdo-filer för
Woody-cd-avbildningar.
Phil sade att avbildningarna för arkitketurerna Alpha och SPARC
för närvarande är trasiga, men att de bör rättas i tid till utgivningen.
Testa dessa avbildningar och rapportera fel till
<a href="https://lists.debian.org/debian-cd/">sändlistan debian-cd</a>.</p>

<p><strong>SuperH-anpassningen pausad.</strong>
För ett tag sedan
<a href="https://lists.debian.org/debian-superh-0204/msg00000.html">upptäckte</a>
Joey att inte bara var sändlistan
<a href="https://lists.debian.org/debian-superh/">debian-superh</a> rätt så tyst,
utan även att arkivet inte innehöll några binärfiler för denna arkitektur.
De som jobbar med anpassningen försöker troligen lösa ett
<a href="https://lists.debian.org/debian-superh-0112/msg00017.html">problem</a>
med alltför många halvvägsinkompatibla arkitekturer; de
<a href="https://lists.debian.org/debian-superh-0204/msg00008.html">arbetar</a>
mot korskompilering.
Anthony Towns
<a href="https://lists.debian.org/debian-superh-0204/msg00010.html">
förklarade</a> senare att vår SuperH-anpassning aldrig varit en installerbar
distribution.</p>

<p><strong>Debians bästa paketeringspraxis.</strong>
Raphaël Hertzog började
<a href="https://lists.debian.org/debian-project-0204/msg00076.html">arbeta</a>
på ett dokument vid namn &rdquo;<span lang="en">Best Packaging
Practices</span>&rdquo; genom att
slå samman det projektet med den uppdaterade 
<a href="$(HOME)/doc/developers-reference/">
utvecklarreferensen för Debian</a>.
Adam Di Carlo kommer arbeta på ett nytt skelett för dokumentet, varefter man
kommer spåna fram bra idéer och till sist behövs bidragslämnare för att fylla
strukturen med liv.</p>

<p><strong>Den lämpligaste distributionen för utvecklare?</strong>
En intressant
<a href="http://geekforum.kldp.org/stories.php?story=02/04/15/1366532">enkät</a>
om &rdquo;Vad är den lämpligaste distributionen för
programvaruutvecklare?&rdquo; 
(<a href="mail#mail1">engelsk översättning</a>)
gjordes på <a href="http://geekforum.kldp.org/">Geekforum</a>, en koreansk
variant av Slashdot.
Mer än 50% av läsarna som röstade föredrog Debian GNU/Linux framför andra
GNU/Linux-distributioner.
Deltagarna förklarade att de gjorde detta val eftersom Debian GNU/Linux
tillhandahåller flera olika versioner av viktiga utvecklingsverktyg och pch
gör det möjligt för användaren enkelt kan växla mellan dem, de har den
flexibilitet de behöver i distributionen.</p>

<p><strong>Ingen utgivning första maj.</strong>
Den länge efterlängtade utgåvan av Woody vilken förväntades ske den 1 maj kommer
skjutas upp.
Anthony Towns, den orädde utgivningsansvarige, sände in en ny
<a href="https://lists.debian.org/debian-devel-announce-0204/msg00020.html">
statusrapport</a> som anger att de enda ändringar som måste göras är de normala
säkerhetsrättelser som ändå måste göras under den stabila versionens livstid.
Hans rapport innehåller en bra beskrivning av dessa problem.
Ett antal personer verkar även ha en dålig känsla för tajming, vilket får saker
att ta längre tid.</p>

<p><strong>Förberedelser för LinuxTag.</strong>
<a href="https://lists.debian.org/debian-events-eu-0204/msg00123.html">
Michael Bramer</a> och
<a href="https://lists.debian.org/debian-events-eu-0204/msg00019.html">Joey</a>
påbörjade
<a href="http://www.infodrom.org/Debian/events/LinuxTag2002/organisation.html">
förberedelserna</a> för den uppkommande LinuxTag, vilken kommer äga rum i Tyskland
i början av nästa månad.
<a href="http://www.linuxtag.org">LinuxTag</a> är den största och viktigaste
fri programvarumässan i Europa.
En
<a href="http://www.infodrom.org/Debian/events/LinuxTag2002/day.html">
Debiankonferens</a> planeras under mässan.
Personer som vill försäkra sig att saker sker bör göra sina röster hörda på
sändlistan
<a href="https://lists.debian.org/debian-events-eu/">debian-events-eu</a>.</p>

<p><strong>Starbar cd för Mipsel.</strong>
För en tid sedan
<a href="https://lists.debian.org/debian-mips-0204/msg00033.html">noterade</a>
Phil Hands att cd-skivorna för mipsel inte är startbara.
Karsten Merker
<a href="https://lists.debian.org/debian-mips-0204/msg00034.html">förklarade</a>
att vi för närvarande inte har någon starthanterare som kan kompileras under
Linux och som kan starta en DECstation från ett ISO9660-filsystem.
Han
<a href="https://lists.debian.org/debian-mips-0204/msg00089.html">
tillkännagav</a> dock senare att han just klarat av att bygga en ISO-9660-cd som
kan startas på en DECstation.
Under tiden skedde ytterligare arbete i ämnet; en
<a href="https://lists.debian.org/debian-cd-0205/msg00001.html">patch</a> mot det
nuvarande debian-cd-paketet som gör det möjligt att skapa en startbar cd för
Debian/mipsel har sänts till debian-cd-listan.</p>

<p><strong>Info från DPL.</strong>
Även om vi tyvärr missade detta i förra utgåvan så
<a href="https://lists.debian.org/debian-devel-announce-0204/msg00016.html">
tackade</a>
Bdale Garbee alla som deltagit i valprocessen i år, den avgående projektledaren
Ben Collins och den sittande sekreteraren Manoj Srivastava.
Han bad om vårt fulla stöd för den ansvarige för utgivningen, Anthony Towns, som
har ledsagat oss genom de sista förberedelserna för den kommande utgivningen av
Debian 3.0 (Woody).
Detta var det första av vad han hoppas kommer bli hyfsat regelbundna meddelanden
från den nya projektledaren för Debian.</p>

<p><strong>Nya eller anmärkningsvärda paket.</strong>
Följande paket har nyligen lagts till Debianarkivet eller innehåller
viktiga uppdateringar.</p>

<ul>
<li><a href="https://packages.debian.org/unstable/utils/acpi">acpi</a>
    &ndash; Visar information om ACPI-enheter.
<li><a href="https://packages.debian.org/unstable/misc/aladin">aladin</a>
    &ndash; Verktyg för att synka Uwatec-dykdator till PC.
<li><a href="https://packages.debian.org/unstable/tex/bibcursed">bibcursed</a>
    &ndash; Ett interaktivt program för att redigera BibTeX-bibliografier.
<li><a href="https://packages.debian.org/unstable/admin/dmsetup">dmsetup</a>
    &ndash; Linux Kernel Device Mapper-bibliotek för användarrymden.
<li><a href="https://packages.debian.org/unstable/net/ethstats">ethstats</a>
    &ndash; Skript som snabbt mäter genomströmningen i en nätverksenhet.
<li><a href="https://packages.debian.org/unstable/libs/exml">exml</a>
    &ndash; XML 1.0-tolk för Eiffel baserad på expat.
<li><a href="https://packages.debian.org/unstable/comm/gnomemeeting">gnomemeeting</a>
    &ndash; H323-kompatibel Netmeeting-klon för Gnomeskrivbordet.
<li><a href="https://packages.debian.org/unstable/net/pisg">pisg</a>
    &ndash; Perl-IRC-statistikgenerator.
<li><a href="https://packages.debian.org/unstable/science/sextractor">sextractor</a>
    &ndash; Bygger en katalog över objekt från en astronomisk bild.
<li><a href="https://packages.debian.org/unstable/devel/valgrind">valgrind</a>
    &ndash; En minnesfelsökare för x86-linux.
</ul>

<p><strong>Antalet övergivna paket oförändrat.</strong>
Det verkar som om inga paket övergavs under veckan som inte redan hade
tagits över när DWN gick i tryck.
Vi har därför totalt 82 övergivna paket för närvarande.</p>

<p><strong>Sett något intressant?</strong>
Sänd en notis till oss närhelst du ser något anmärkningsvärt som du anser
vara lämpligt att nämna i DWN.
Vi ser tyvärr inte allt, och denna månad kommer vi vara mycket upptagna.
Vi blir självklart också glada för kompletta artiklar från frivilliga
skribenter.
Vi ser fram emot ditt brev som du sänder till
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer translator="Peter Karlsson"
