#use wml::debian::weeklynews::header PUBDATE="2000-9-26" SUMMARY="Problem i unstable; stöd för nya tekniker."
#use wml::debian::translation-check translation="1.8"

<p>
<b>Välkommen</b> till Debian Weekly News, ett nyhetsbrev för Debianfolk.
</p>

<p>
<b>Var försiktig</b>.
Om du har tagit för vana att spåra unstable under den senaste månaden, och
börjat undra varför inget ännu har gått sönder kan du nu sluta undra.
Unstable är nu trasig på flera sätt, huvudsakligen vad gäller en
<a href="https://lists.debian.org/debian-glibc-0009/msg00022.html">
ny version av libc</a>, vilken är känd att
<a href="mail#mail1">förstöra för exim</a>, <a href="mail#mail2">sendmail</a>,
perl och apache, och även kan påverka andra paket.
</p>

<p>
<b>Veckans enda säkerhetsuppdatering</b> var en
<a href="https://lists.debian.org/debian-security-announce-00/msg00042.html">
rättelse för en rootkomprommetering</a> i sysklogd, vilken i teorin kunde
utnyttjas utifrån.
Slinkanvändare har fått en kort frist:
Säkerhetsgruppen har
<a href="https://lists.debian.org/debian-security-announce-00/msg00043.html">
valt</a>, baserat på inkommen feedback, att fortsätta producera
säkerhetsuppdateringar för Debian 2.1 till den 30 oktober 2000.
</p>

<p>
Flera trådar under veckan rörde <b>Debians stöd för nya tekniker</b>:
Det är nu möjligt för alla Debianutvecklare att gå med i 6bone med bara
<a href="https://lists.debian.org/debian-devel-0009/msg01457.html">
några få enkla kommandon</a>, något som på ett bra sätt demonstrerar att
Debians ipv6-stöd är användbart, och bör uppmuntra utvecklare att arbeta på
att få sina paket att stöda ipv6.
Det har
<a href="https://lists.debian.org/debian-devel-0009/msg01712.html">
diskuterats</a>
om att göra ipv6-stöd ett preliminärt mål för woodyutgåvan.
<a href="https://lists.debian.org/debian-policy-0009/msg00054.html">
En annan tråd</a> diskuterade att förbereda Debian för att använda
&rdquo;kapabiliteter&rdquo; (capabilities).
I den poängterar Nicolás Lichtmaier att på ett kapabilitetsbaserat system
är det inte nödvändigtvis så att root kan skriva till filer som
<tt>/bin/ls</tt>, och han föreslog att vi gör så att alla dessa filer ägs av
en speciell grupp, såsom &rdquo;bin&rdquo;.
Men stödet för kapabiliteter i Linux är fortfarande
<a href="https://lists.debian.org/debian-policy-0009/msg00076.html">
under utveckling</a>, och stöds ännu inte av filsystemet, och så vidare, så
det kanske ännu inte är dags att oroa sig om dem.
</p>

<p>
<b>Omnämningar av Debian i media under veckan:</b>
</p>
<ul>
<li>The Duke of URL
<a href="http://www.thedukeofurl.org/reviews/misc/debian22/">
recenserade Debian 2.2</a>, huvudsakligen med fördelaktiga resultat, om du
står ut med sammanblandningarna av kärna och distribution, såsom exempelvis
&rdquo;<i>Debian nådde en milsten, Potato, eller 2.2.
Omedelbart därefter började ett antal distributioner använda 2.2-kärnan,
bland andra populära sådana som Stormix' Storm Linux 2000</i>&rdquo;.
Recensionen är varken mer eller mindre ytlig än de flesta andra
recensionerna av Linuxdistributioner &ndash; så det är inte direkt
<a href="http://www.advogato.org/article/169.html">
den perfekta recensionen</a>.
<li>Senaste utgåvan av
<a href="http://lwn.net/2000/0921/">Linux Weekly News</a>
började med en titt på Debians organisationsstruktur.
&rdquo;<i>Utvecklingen av kärnan liknar en välvillig diktator som stilla flyter
omkring ovanför en skrikande basar av hackare som försöker få folk att
notera och acceptera deras patchar.
Apache är en anarkistisk, men lugnare grupp av folk som tyst implementerar
de funktioner de behöver.
Debian, däremot, motsvarar en etablerar konstitutionell demokrati, komplett
med val och en civil byråkrati.</i>&rdquo;
Överlag är den en bra sammanfattning, även om det är slående tyst vad
gäller den ökända kabalen.
Debian kan definitivt överdriva byråkratin ibland, såsom exemplifieras i
<a href="https://lists.debian.org/debian-devel-0009/msg01876.html">
detta inlägg</a>:
&rdquo;<i>problemen med att ändra kvorumskraven för den slutliga omröstningen på
den allmänna resolutionen baserad på omröstningen om det föreslagna
tillägget till det är helt olämpligt, och ett grovt övertramp mot både
stadgarnas bokstav och anda.</i>&rdquo;
</ul>

<p>
Manoj Srivastava 
<a href="https://lists.debian.org/debian-policy-0009/msg00044.html">
postade ett utkast</a> till <b>Debians paketeringsmanual som han hoppas
välsignas till policy</b>.
Huruvida Debians paketeringsmanual hela tiden varit en del av policy är
oklart; det nya utkastet stryker delar av manualen som inte hör hemma i
policyn.
Om denna accepteras kommer APIer för olika delar av Debian, såsom fälten i
kontrollfilen och sättet postinst-skripten anropas alla att bli en del av
policyn.
</p>

<p>
<b>Internationalisering av Packages-filer</b>
<a href="https://lists.debian.org/debian-i18n-0009/msg00004.html">
diskuterades också under veckan</a>.
Även om problemet med att komma på hur fälten i kontrollfilerna skall
internationaliseras är svårt nog, verkar det verkliga problemet ligga i att
göra så att dpkg använder översättningarna på ett
<a href="https://lists.debian.org/debian-i18n-0009/msg00014.html">
vettigt sätt</a>.
Inget avgörande har ännu kommit ut från tråden.
</p>

<p>
<b>Debians huvudwebbserver råkade ut för en död hårddisk</b> och är
<a href="https://lists.debian.org/debian-devel-0009/msg01724.html">frånkopplad</a>
medan en ersättning färdigställs.
Förutom att fungera som Debians webbserver var va.debian.org även Debians
cvs-server.
Alla dess funktioner har flyttats till andra Debianservrar under tiden.
</p>

#use wml::debian::weeklynews::footer translator="Peter Karlsson"
