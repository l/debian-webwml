#use wml::debian::weeklynews::header PUBDATE="2000-12-19" SUMMARY="Testing ute"
#use wml::debian::translation-check translation="1.1"

<p>
<b>Välkommen</b> till en tvåveckors specialutgåva av Debian Weekly News.
Vi hade planerat att hoppa över denna vecka på grund av semester, men Debian
sover aldrig.
</p>

<p>
<b>Testing har äntrat Debians huvudarkiv.</b>
Testing är en ny gren av Debian som kompletterar stable och unstable.
Nya insända paket går till unstable, och såvida inga allvarliga fel hittas på
två veckor går de in i testing.
Testing är därför alltid i ett
&rdquo;<i>i stort sett släppbart tillstånd</i>&rdquo;.
Nu när paketpooler finns var det inte så svårt att
<a href="http://lists.debian.org/debian-devel-0012/msg01640.html">
göra testing en del av huvudarkivet</a>.
Woody har nu betecknats som testing och fyllts med paket från stable, med
uppdateringar som koden som styr testing tror är säker (så om du har
&rdquo;woody&rdquo; i sources.list kommer du antagligen att stöta på
<a href="http://lists.debian.org/debian-user-0012/msg03358.html">
det här problemet</a>).
Testing kommer säkert få stort inflytande på Debian, från utgivningsfrekvens
och daglig utveckling, till anpassning till andra arkitekturer och
säkerhetsrättelser, till utgivningstajming och -hantering.
Intressanta tider står för dörren.
</p>

<p>
<b>Nu när woody == testing, hur bra fungerar det?</b>
Ansvarig för utgivningen, Anthony Towns, beskrev
&rdquo;<a href="http://lists.debian.org/debian-devel-announce-0012/msg00012.html"
><i>läget för woody</i></a>&rdquo;.
Viktiga uppgraderingar som glibc 2.2, X 4.0.1 och perl 5.6 finns ännu inte i
woody/testing, men de kan komma dit snart.
Föga förvånansvärt har både antalet paket och antalet öppna felrapporter ökat
sedan potato släpptes.
Anthonys huvudbekymmer är att det nya installationsprogrammet (debian-installer)
ännu inte är klart, och att de gamla startdisketterna behöver flera månaders
arbete för att fungera i woody.
En relaterad tråd diskuterade andra
<a href="http://lists.debian.org/debian-devel-0012/msg01739.html">
mål för woody</a>.
Allt sammantaget planerar Anthony frysningen till maj, med utgivning i juni -
men han varnar:
&rdquo;<i>Förmodligen kommer tidsfristen att sträckas ut eftersom ingenting någonsin
går enligt planerna.</i>&rdquo;
</p>

<p>
<b>Korrigering av Debians felaktiga rösträkningsmetoder</b> har varit
diskussionsämnet på debian-vote under flera veckor.
Det fåtal personer som varit involverade i diskussioner är alla ense om att det
finns
<a href="http://lists.debian.org/debian-vote-0012/msg00090.html">
några tvetydigheter i stadgarna</a>, vilka, om de utlöses, kan göra en
omröstning obeslutbara.
En
<a href="http://lists.debian.org/debian-vote-0012/msg00090.html">
föreslagen lösning</a> på problemen visade sig innehålla ett
<a href="http://lists.debian.org/debian-vote-0012/msg00106.html">
obskyrt fel</a>.
Eftersom diskussionen börjar bli mer och mer svårbegriplig och utanför
ämnesområdet för debian-vote, och mer inom ämnesområdet för
<a href="http://www.eskimo.com/~robla/em/">sändlistan Election Methods</a>,
håller en
<a href="http://lists.debian.org/debian-vote-0012/msg00091.html">
gemensam kommitté på att formas</a>, med intresserade personer från båda
listorna.
De kommer att diskutera &rdquo;<i>alla problemen med beslutsprocessen [...]
i de nuvarande stadgarna</i>&rdquo; samt ta fram ett förslag om hur de kan
rättas.
Naturligtvis kommer det slutgiltiga beslutet om att anta förslaget att göras av
Debian.
</p>

<p>
<b>Säkerhetsrättelser under den gångna veckan</b> är bland andra ett otrevligt
<a href="../../../../security/2000/20001219">
fel som ger utökade privilegier i zope</a>, ett
<a href="../../../../security/2000/20001217a">
lokalt säkerhetshål i slocate</a>,
och så fortsätter attackerna mot symboliska länkar med
<a href="../../../../security/2000/20001217">en i nano</a>.
</p>

<p>
<b>Debian Weekly News är tillbaka nästa vecka</b> med en mer komplett
sammanfattning av pågående Debiandiskussioner och -händelser.
</p>

#use wml::debian::weeklynews::footer translator="Peter Karlsson"
