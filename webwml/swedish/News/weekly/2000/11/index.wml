#use wml::debian::weeklynews::header PUBDATE="2000-4-11" SUMMARY="Signerade paket; ny sändlista; direktåtkomst till Incoming."
#use wml::debian::translation-check translation="1.14"

<p>
<b>Välkommen</b> till Debian Weekly News, ett nyhetsbrev för Debianutvecklare.
</p>

<p>
Under en <a href="../../1999/24/#signdebs">lång tid</a> har så gott som alla
varit medvetna om ett <b>grundläggande säkerhetsproblem i Debian</b>:
paket kan ändras på Debianspeglar utan att användarna på något sätt kan
verifiera att paketet de hämtar är det samma som utvecklaren sände in.
Två idéer har lagts fram igen och igen angående hur det kan göras mer
säkert.
Den första idén är att göra det möjligt att lägga in signaturer i själva
.deb-filerna, vilket gör det möjligt att verifiera att en given utvecklare
byggt ett visst paket.
Det andra är att möjliggöra signaturer på Packages.gz-filerna, vilket gör
det möjligt att verifiera att paketet genomgick den normala proceduren vid
insändning, men ingen av dessa signaturer ger perfekt säkerhet.
Det finns fortfarande flera hål kvar, exempelvis kan en utvecklares maskin
knäckas, och om de inte hanterar sina nycklar på ett vist sätt kan deras
nyckel komprometteras.
Hittills har vi, i typisk Debian-anda, undvikit att göra någonting eftersom
det inte finns någon känd perfekt lösning.
</p>

<p>
Frågan har
<a href="http://lists.debian.org/debian-devel-0003/msg01283.html">
återigen kommit upp</a> under veckan, och lusten att implementera dessa båda
signaturtyper, även om ingen av dem är perfekta, har ökat, för att
åtminstone höja säkerhetsribban en liten bit.
Efter några
<a href="http://lists.debian.org/debian-devel-0004/msg00013.html">
långa diskussioner</a> på
<a href="http://lists.debian.org/debian-devel-0004/msg00188.html">
sändlistorna</a> och på
<a href="http://lists.debian.org/debian-devel-0004/msg00245.html">irc</a>,
verkar det som <b>fler och fler når samstämmighet om detta</b>.
Nu är frågan - vem kommer att implementera det?
</p>

<p>
<b>Fem nya sändlistor</b> har
<a href="http://lists.debian.org/debian-devel-0003/msg01812.html">
skapats</a> för ändamål allt från anpassning till PA-RISC och S/390, till
holländsk landsanpassning.
</p>

<p>
<b>Direktåtkomst till Incomingkatalogen</b> är nu möjlig på
<a href="http://incoming.debian.org/">http://incoming.debian.org/</a>.
Det gamla spegelnätverket för Incoming är på väg att
<a href="http://lists.debian.org/debian-project-0004/msg00000.html">
läggas ner</a>.
</p>

<p>
IBM Global Services' &rdquo;Linux Support Line&rdquo;,
tillsammans med Alcôve kommer nu
att erbjuda <b>telefonsupport för Debian i flera länder</b>.
Intressant nog säger deras
<a href="http://linuxpr.com/releases/1596.html">pressmeddelande</a>
att Debian är <i>marknadsledande (27%)</i>:
</p>

<p>
<b>Nya paket</b> i Debian denna vecka inkluderar följande, och
24 andra paket:
</p>
<ul>
<li><a href="http://packages.debian.org/unstable/mail/abook">abook</a>:
    Ett textbaserat ncurses-adressboksprogram
<li><a href="http://packages.debian.org/unstable/admin/bass">bass</a>:
    Bulk Auditing Security Scanner <b>[ofri]</b>
<li><a href="http://packages.debian.org/unstable/admin/debwrap">debwrap</a>:
    Skal för dpkg/apt-get
<li><a href="http://packages.debian.org/unstable/devel/doxygen">doxygen</a>:
    Dokumenteringssystem för C, C++ och IDL.
<li><a href="http://packages.debian.org/unstable/tex/dvipdfm">dvipdfm</a>:
    En översättare från DVI till PDF.
<li><a href="http://packages.debian.org/unstable/graphics/fujiplay">fujiplay</a>:
    Gränssnitt mot Fujis digitalkameror
<li><a href="http://packages.debian.org/unstable/devel/gob">gob</a>:
    GTK+ Object Builder
</ul>

#use wml::debian::weeklynews::footer translator="Peter Karlsson"
