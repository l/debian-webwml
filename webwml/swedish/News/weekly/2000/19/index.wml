#use wml::debian::weeklynews::header PUBDATE="2000-6-21" SUMMARY="Testcykel 2 avslutas; omstrukturering av startdisketter; &quot;provides&quot; med versioner; röstningssystemet undersöks."
#use wml::debian::translation-check translation="1.14"

<p>
<b>Välkommen</b> till Debian Weekly News, ett nyhetsbrev för Debianutvecklare.
</p>

<p>
<b>Nytt om släppningen:</b>
Richard Braakman kommer vara borta en eller ett par veckor, och kommer inte
att kunna fungera som ansvarig för utgivningen.
Under tiden kommer Anthony Towns att
<a href="http://lists.debian.org/debian-devel-announce-0006/msg00006.html">
vikariera</a> på posten.
Anthony har redan
<a href="http://lists.debian.org/debian-devel-announce-0006/msg00007.html">
tillkännagivit</a> planer på att avsluta den aktuella testcykeln i mitten av
veckan, och har <a href="mail#mail1">gjort upp en lista över de ändringar</a>
han planerar att tillåta komma in i potato innan nästa testcykel börjar.
</p>

<p><b>Två säkerhetsrättelser har gjorts under veckan.</b>
Det finns
<a href="../../../../security/2000/20000619">en rättelse</a> för ett fel i
xinetd:s åtkomstkontrollmekanism, och dessutom har ett fjärråtkomstproblem i
zope
<a href="http://lists.debian.org/debian-devel-0006/msg01541.html">
korrigerats</a>.
</p>

<p>
Joey Hess har
<a href="http://lists.debian.org/debian-boot-0006/msg00279.html">
klivit fram</a> som ny ledare för startdiskettgruppen för
<b>den kommande versionen &rdquo;woody&rdquo;</b> .
Målet är att strukturera om installationssystemet och ersätta det med något
mer modulärt, flexibelt, litet och lättanvänt.
Debian Weekly News önskar startdiskettgruppen (och dess kommande ledare ;-)
lycka till med detta ambitiösa företag.
</p>

<p>
<b>Ytterligare en sak har tagits bort från dpkgs önskelist:</b>
Under flera år har vi ibland stött på problem där den lättaste lösningen
hade varit att använda &rdquo;provides&rdquo; (&rdquo;tillhandahåller&rdquo;)
tillsammans med ett versionsnummer.
Problemet har varit att <tt>Provides:</tt>-fältet i Debianpaket aldrig har
tillåtit versionsnummer
<a href="http://lists.debian.org/debian-dpkg-0006/msg00025.html">
förrän nu</a>.
Dock 
<a href="http://lists.debian.org/debian-dpkg-0006/msg00029.html">
påpekade</a> Jason Gunthorpe att användandet av versioner i
&rdquo;provides&rdquo;-fältet i woody sannolikt kommer att leda till flera olika
uppgraderingsproblem.
</p>

<p>
<b>Debians omröstningssystem</b> vilket beskrivs i
<a href="http://www.debian.org/devel/constitution">Debians stadgar</a>
använder en intressant röstningsmetod som kallas
&rdquo;Concorde voting&rdquo;.
Eftersom Debian är en av de få organisationerna som i verkligheten använder
denna typ av rösträkning har medlemmarna på
<a href="http://www.eskimo.com/~robla/em/">sändlistan
&rdquo;Election Methods&rdquo;</a>
fått upp ögonen för oss.
Den här veckan 
<a href="http://lists.debian.org/debian-vote-0006/msg00095.html">
skrev</a> Norman Petry, en medlem på Election Methods-listan, om ett
&rdquo;<i>cirkulärt dödläge</i>&rdquo; där ingen vinner omröstningen.
Våra stadgar anger inte vad som skall göras i ett sådant fall, vilket leder
till att utslaget är odefinierat.
Han har beräknat att &rdquo;<i>man kan räkna med att råka på ett cirkulärt
dödläge i medeltal ungefär en gång på tjugo omröstningar</i>&rdquo;.
Han föreslår att vi i förebyggande syfte modifierar våra stadgar för att
rätta problemet innan det hinner uppkomma.
</p>

<p>
<b>Uppföljningar</b> till nyheter från förra veckan:
</p>
<ul>
<li>Diskussionen om att slänga ut non-free från Debian har dött av, men
frågan är inte löst, och kommer att gå till omröstning inom kort.
<li>Förra veckans erbjudande på USD3k till KDE om de rättar sin licens
har lett till fler Debian/KDE-artiklar, bland andra en
<a href="http://freshmeat.net/news/2000/06/17/961300740.html">
ledare på Freshmeat</a> skriven av Joseph Carter.
Det verkar som Dr. Bechly har
<a href="http://slashdot.org/article.pl?sid=00/06/13/1642213&amp;mode=nested">
dragit tillbaka sitt erbjudande</a> efter att KDE avböjt att ge ett
officiellt svar.
Han har istället riktat pengarna till Debian i hopp om att förbättra Debians
installationsprogram.
</ul>

#use wml::debian::weeklynews::footer translator="Peter Karlsson"
