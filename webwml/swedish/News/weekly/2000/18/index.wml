#use wml::debian::weeklynews::header PUBDATE="2000-6-14" SUMMARY="Ta bort non-free från Debian? Cd-avbilder för andra testcykeln; ytterligare nya utvecklare; Zeroth Debian Conference."
#use wml::debian::translation-check translation="1.14"

<p>
<b>Välkommen</b> till Debian Weekly News, ett nyhetsbrev för Debianutvecklare.
Detta är en kombinerad tvåveckorsutgåva, redaktören var på semester förra veckan.
</p>

<p>
<b>En stor diskussion och gräl</b> startade när John Goerzen lade fram
<a href="http://lists.debian.org/debian-devel-0006/msg00215.html">
ett kontroversiellt förslag</a> att ta bort non-free från Debianarkivet i
woody.
Detta har lett till omkring 1000 inlägg med argumentation om förslaget,
ungefär en tredjedel av den totala volymen på Debians sändlistor under
den gångna veckan.
(Dessutom skrevs en
<a href="http://slashdot.org/article.pl?sid=00/06/09/1217220&amp;mode=nested">
Slashdotartikel</a> och en
<a href="http://slashdot.org/pollBooth.pl?qid=debiannonfree">-omröstning</a>.)
Många argument har lagts fram av båda sidorna, allt för många för att
summera dem här.
</p>

<p>
<b>En central meningsskiljaktighet</b> mellan de som är för och de som är
emot förslaget verkar vara själva skälet bakom Debian.
Finns Debian för att
<a href="http://lists.debian.org/debian-project-0006/msg00128.html">
främja fri programvara</a>, eller för att
<a href="http://lists.debian.org/debian-devel-0006/msg00886.html">
göra den bästa distributionen som finns</a>, eller bådadera?
Vilket är det viktigaste?
I slutändan verkar det som om var och en av utvecklarna själva måste
bestämma sig, då tillräckligt många har sekunderat förslaget så att det
kommer att gå till omröstning om några veckor.
Några kompromisser har också föreslagits - en som innebär en
<a href="http://lists.debian.org/debian-project-0006/msg00065.html">
omorganisation av arkivet</a> för att göra det mer tydligt att non-free
inte är en del av Debian, och en annan föreslår att
<a href="http://lists.debian.org/debian-project-0006/msg00059.html">
använda installationspaket</a> för all icke-fri programvara.
</p>

<p>
<b>Arbete på att få ut potato fortsatte trots allt hallå.</b>
Cd-avbildningar för den andra testcykeln finns
<a href="mail#mail1">nu att tillgå</a>.
</p>

<p>
<b>Flera säkerhetshål</b> har hanterats sedan senaste Debian Weekly News:
</p>
<ul>
<li>Ett buffertspill i splitvt
<a href="http://lists.debian.org/debian-security-announce-00/msg00010.html">
rättades</a> av säkerhetsgruppen.
<li>Ett lokalt buffertspill i mailx
<a href="http://lists.debian.org/debian-security-announce-00/msg00008.html">
rättades</a>.
<li>Majordomo
<a href="http://lists.debian.org/debian-security-announce-00/msg00007.html">
togs bort</a> på grund av ett säkerhetshål och licensproblem.
&rdquo;<i>Om du använder majordomo rekommenderar vi att du ersätter det med
ett av de många andra sändlisteverktygen som finns</i>&rdquo;
<li>Mh var även det sårbart för ett
<a href="http://lists.debian.org/debian-devel-0005/msg02069.html">
fjärråtkomstproblem som först upptäcktes i nmh</a>. Detta har
<a href="../../../../security/2000/20000229">rättats</a>.
<li>En korrigering av de privilegierelaterade problemen som möjliggjorde
rootbehörighet till obehöriga i version 2.2.15 av kärnan
<a href="http://lists.debian.org/debian-devel-changes-0006/msg00224.html">
anpassades</a> till Debians paketering av kärna 2.2.15.
</ul>

<p>
<b>Ytterligare en uppdatering på ny-utvecklarfronten:</b>
Fram tills det att ny-utvecklarkön stängdes förra året postades veckovisa
rapporter angående de nya utvecklare som kom in i projektet.
I och med att ny-utvecklarkön åter öppnats har dessa postningar börjat
på nytt, först med denna
<a href="http://lists.debian.org/debian-devel-announce-0005/msg00014.html">
lista</a> över tio nya Debianutvecklare, och denna
<a href="http://lists.debian.org/debian-devel-announce-0006/msg00002.html">
lista</a> med ytterligare sju.
Ett <a href="http://nm.debian.org/">sextiotal andra</a> är på väg genom
kön, och information om när de och andra har genomgått hela processen
kommer att postas veckovis till debian-project.
</p>

<p>
<b><a href="http://lists.debian.org/debian-devel-0005/msg01643.html">
The Zeroth Debian Conference</a></b> 
kommer att hållas i Bordeaux, Frankrike den 5-9 juli 2000.
Bland de ämnen som kommer att avhandlas är HURD, paketpooler, kvalitetskontroll,
osv.
Ytterligare information finns att tillgå från webbsidan för
<a href="http://lsm.abul.org/lsm_en.html">Libre Software Meeting</a>,
inklusive information om hur du registrerar dig, samt kalendarium och
information om inkvarteringsmöjligheter.
</p>

<p>
<b>Till slut</b> några andra saker som hänt på sistone:
</p>
<ul>
<li><a href="http://lists.debian.org/debian-devel-0006/msg00025.html">
En diskussion</a> om de statiska användar- och grupp-id:n som finns i alla
Debiansystem.
Dessa är inte så väldokumenterade, och förhoppningsvis kommer detta att
leda till mer komplett dokumentation om vad varje användar- och grupp-id
är menat att användas till.
<li>Wichert Akkerman har skrivit
<a href="http://lists.debian.org/debian-dpkg-0006/msg00015.html">
statoverride</a>, en ersättare för suidmanager som är bättre integrerad
med dpkg, och som rättar några av problemen i suidmanager.
<li>En <a href="http://www.netcraft.com/survey/">undersökning från
Netcraft</a> rapporterar att 9% av Linuxwebbservrarna de undersökte kör
Debian och Apache.
72% kör Red Hat.
<li>Den gamla tröttsamma frågan om KDE och Debian har återigen dykt upp,
denna gång med en liten annan vinkling:
<a href="http://slashdot.org/article.pl?sid=00/06/06/135218&amp;mode=nested">
3000 amerikanska dollar har erbjudits till KDE</a> om de utökar sin licens
med en kort klausul som gör det möjligt att inkludera KDE i Debian.
</ul>

#use wml::debian::weeklynews::footer translator="Peter Karlsson"
