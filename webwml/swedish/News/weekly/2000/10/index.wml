#use wml::debian::weeklynews::header PUBDATE="2000-3-28" SUMMARY="Wichert Akkerman återvald; Debian 2.1r5 släppt; bugghorisont två har passerats; policyprocessreform; bättre färgförval."
#use wml::debian::translation-check translation="1.15"

<p>
<b>Välkommen</b> till Debian Weekly News, ett nyhetsbrev för Debianutvecklare.
</p>

<p>
<a href="http://lists.debian.org/debian-devel-announce-0003/msg00016.html">
Valresultatet</a>:
<b>Wichert Akkerman omvaldes som Debians projektledare.</b>
Gratulationer till Wichert, och tack till de andra kandidater som anmälde
sig som frivilliga för jobbet.
</p>

<p>
<b>Debian 2.1r5</b> har
<a href="http://lists.debian.org/debian-announce-00/msg00004.html">
släppts</a>.
Precis som de tidigare underutgåvorna består den av säkerhets- och år
2000-uppdateringar.
</p>

<p>
<b>Den andra bugghorisonten har passerats.</b>
<a href="http://lists.debian.org/debian-devel-announce-0003/msg00022.html">
28 paket</a> rättades inte i tid, varav 12 är för viktiga för att verkligen
tas bort, och trots att det är tydligt att bugghorisonterna fungerar när det
gäller att reducera
<a href="http://master.debian.org/~wakkerma/bugs/">
antalet kritiska fel</a> är de inte riktigt lika effektiva vad gäller att
motivera folk att rätta fel i riktigt viktiga paket.
</p>

<p>
<b>Varning för Debians stora bolagsmakt.</b> <!-- Hmmm -->
Den här
<a href="http://www.macdiscussion.com/article_show.php3?article_id_var=190">
artikeln</a> diskuterar hur anpassningar av de stora distributionerna till
PowerPC-plattformen kan påverka existerande distributioner där:
&rdquo;<i>Linux PPC och Yellow Dog Linux är relativt nya uppstartsföretag vad
gäller Linuxvärlden, och de har helt enkelt inte den bolagsmakt och
användarbas som både Debian och SuSE kan skryta med.</i>&rdquo;
Trots den lilla tabben, så väcker den några intressanta frågor.
</p>

<p>
<b>Måste policyprocessen reformeras?</b>
Det är uppenbart att problem kan uppstå, som var fallet med /usr/share/doc
förra året, när saker lades in i policyn utan att vara ordentligt
genomtänkta.
Ian Jackson anser att policyprocessen måste
<a href="http://lists.debian.org/debian-policy-0003/msg00151.html">
återställas</a> till något liknande för två år sedan, med ett fåtal personer
med total makt över policyn.
Andra
<a href="mail#mail1">håller inte med</a>, och tycker att, medan det vore
lämpligt att tillsätta en ordförande för processen, så bör kontrollen kvarstå
hos folket på sändlistan debian-policy.
Detta kommer diskuteras ytterligare <a href="mail#mail2">på irc</a> den 29:e.
</p>

<p>
<b>En tråd angående de förvalda färgerna i program</b> som mutt, ls,
och så vidare har väckt några intressanta frågor.
De av oss som inte är &rdquo;<i>insektögda utomjordingar</i>&rdquo; som
<a href="http://lists.debian.org/debian-devel-0003/msg01096.html">
kan se ultraviolett</a> har troligen jobbat hårt med att försöka läsa
mörkblå text mot svart bakgrund, eller ljusgul text mot vit bakgrund,
för att sedan ge upp och ändra programmets färger till något lite mer
användbart.
Två saker hindrar Debian från att ändra de förvalda färgeran:
Först av allt finns det stora variationer i
<a href="http://lists.debian.org/debian-devel-0003/msg01243.html">
smak och inställningar</a>, en del använder svart bakgrund och andra vit,
och det är svårt att uppfinna förvalda färgscheman som fungerar bra med
båda bakgrunderna.
För det andra kommer större förändringar från uppströms förval sannolikt att
reta lika många som de som tycker det är bra.
Så även om vi kan rätta riktigt kassa färgval, så kommer resten fortfarande
att vara upp till den individuella användaren.
</p>

<p>
<b>En ny huvudarkivserver</b> är på gång, tack vare en imponerande
<a href="../../../../News/2000/20000317">maskinvarudonation</a> från Sun.
Den nya servern kommer allt eftersom att ta över några av
master.debian.org:s arbetsuppgifter.
</p>

<p>
<b>Mängden skräppost på Debians sändlistor, felrapporteringssystemet och till
individuella utvecklare har ökat på sista tiden.</b>
Vad kan göras åt det?
Jason Gunthorpe har tittat på
<a href="http://lists.debian.org/debian-devel-0003/msg01325.html">
vad som skulle hända med fyra olika blockeringssystem</a>.
De flesta är eniga om att ytterligare skräpblockering noga måste övervägas,
för att se till att vi inte av misstag blockerar legitima Debiananvändare.
</p>

<p>
<a href="http://lists.debian.org/debian-devel-0003/msg01074.html">
Bekräftelse</a>:
<b>Transmetas &rdquo;Mobile Linux&rdquo; bygger på Debian</b>,
precis som ryktades tidigare.
</p>

<p>
Debian Weekly News rapporterar varje vecka bara från ett fåtal av de
viktigare händelserna i Debian, men du bör inte luras av tunnheten i dessa
sammanfattningar, det är <em>mycket</em> som händer under ytan, något som
<a href="http://lwn.net/2000/0316/backpage.phtml#backpage">
det här brevet</a> uttrycker:
</p>
<blockquote>
<p>
Nyligen granskade jag några data jag hade samlat från Debianprojektet och
ramlade över följande statistik:
Kodändringar sänds in eller accepteras av Debianprojektet mellan var 13:e
sekund och var 7:e minut (beroende på tiden på dagen).
Med andra ord, under den tid det tar att ringa ett 020-nummer kan någon ha
rättat ett programfel, eller lagt en funktion till Debian, ofta redan före
den första ringsignalen, och definitivt innan du till slut kommer genom
samtalskön och får tala med en riktig människa.
</p>
</blockquote>

#use wml::debian::weeklynews::footer translator="Peter Karlsson"
