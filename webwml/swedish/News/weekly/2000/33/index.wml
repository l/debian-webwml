#use wml::debian::weeklynews::header PUBDATE="2000-10-11" SUMMARY="BTS-utökningar och -nyheter; Debian på IPaq"
#use wml::debian::translation-check translation="1.8"

<p>
<b>Välkommen</b> till Debian Weekly News, ett nyhetsbrev för Debianfolk.
</p>

<p>
<b>Göra felrapporter mer hanterbara.</b>
Adam Heath och Anthony Towns har arbetat på felrapporteringssystemet nu på
sistone, och har implementerat en
<a href="http://lists.debian.org/debian-devel-0010/msg00551.html">
viktig ny funktion</a>.
Felrapporter kan nu ha &rdquo;etiketter&rdquo; associerade till sig
för att göra det
möjligt att kategorisera felrapporterna på olika sätt, vilket bör vara
användbart för utvecklare som försöker hantera stora volymer felrapporter.
Några av de etiketter som kan användas är &rdquo;patch&rdquo;
(rättning bifogad), &rdquo;wontfix&rdquo; (kommer inte att rätta),
&rdquo;moreinfo&rdquo; (mer information krävs),
&rdquo;unreproducible&rdquo; (kan inte återskapas) och
&rdquo;stable&rdquo; (gäller den stabila versionen).
Det kommer att bli intressant att se under de kommande veckorna hur dessa
etiketter påverkar hur felrapporteringssystemet används.
</p>

<p>
<b>Flera fel i själva felrapporteringssystemet</b> har dykt upp nyligen,
bland annat duplicerade felrapporter, och vissa felrapporter som inte
sändes till de ansvariga (ansvariga bör kontrollera sin felrapportslistsida
på felrapporteringssystemets webbplats).
Adam Heath skrev en
<a href="http://lists.debian.org/debian-devel-0010/msg00378.html">
sammanfattning över status på dessa problem</a>.
Han talade även om kommande utvecklingsidéer för felrapporteringssystemet,
och noterade att
&rdquo;<i>Ja, Debbugs-aktiviteten ökar igen. Det är bra.</i>&rdquo;
</p>

<p>
<a name="ipaq"></a>
<b>Vladimir Vukicevic har lyckats klämma in Debian på Compaqs handdator
IPaq</b> och skrivit ett
<a href="http://primates.helixcode.com/~vladimir/ipaq/debian-ipaq-howto.html">
HOWTO-dokument</a> som beskriver hur det görs.
Förutom att viss information saknas i stycke 1.2.2 verkar det vara hyfsat
smärtfritt.
Det kräver att ett compact flash-kort används som rotfilsystem i IPaqen.
</p>

<p>
<b>Kommer avsaknaden av stöd för säkerhetsrättningar för Debian 2.1 ha en
negativ inverkan på Debians framtida tillväxt?</b>
För några veckor sedan tillkännagav säkerhetsgruppen att de fasar ut
säkerhetsuppgraderingarna för Debian 2.1.
Detta diskuterades i en
<a href="http://lwn.net/2000/1005/">färsk upplaga av Linux Weekly News</a>,
vilken utforskade möjligheten att kommersiella tredje parter såsom Stormix
och Corel kunde ta över den sortens säkerhetsstöd, men drog slutsatsen att
&rdquo;<i>de kommersiella distributionerna inte fyller gapet i Debians
stöd.</i>&rdquo;
De förespådde även att det finns en publik för sådana rättelser, och
fastslog även att Debian &rdquo;<i>kommer att vara tvungna att se över den oro
som finns hos publiken.
En viktig komponent i detta är att i tid tillhandahålla uppdateringar för
nuvarande och gamla utgåvor, något som för tillfället inte nås upp till,
och det kommer att påverka Debians framtida tillväxt.</i>&rdquo;
Under tiden har säkerhetsgruppen blivit ombett att fortsätta stöda Debian
2.1, och ett säkerhetshål i boa som exponerar innehållet i lokala filer har
<a href="../../../../security/2000/20001009">rättats</a> &ndash;
men bara i Debian 2.2 och unstable.
(Dessutom tillkännagav säkerhetsgruppen att esound
<a href="../../../../security/2000/20001008">inte är sårbart</a>
för ett nyligen rapporterat kapplöpningsproblem med /tmp-filer &ndash; det
rättades i februari).
</p>

<p><a name="locale"></a>
<b>Bör lokalinformation delas upp från stora paket på något sätt?</b>
Denna fråga dök först upp när KDE lades till Debian förra månaden,
KDE innehåller närmare 50 kde-i18n-*-paket, ett för varje språk som stöds.
Nu har funderar glibc:s ansvarige på
<a href="http://lists.debian.org/debian-devel-0010/msg00252.html">
samma problem</a>: Han vill låta folk undvika att hämta och installera 20
megabyte lokaldata, som nu ingår i paketen locales och i18ndata, om de ändå
bara kommer använda ett språk.
Den uppenbara lösningen är att dela paketen så som gjordes för KDE, men det
finns redan
<a href="http://bugs.debian.org/71548">klagomål</a> mot KDEs många
i18n-paket; att dela alla stora paket i 50 mindre fungerar skalerar inte väl
till en större situation &ndash; det gör paketlistorna ännu mer otympliga att
hämta och läsa genom.
Några idéer är att låta dpkg stöda någon sorts
<a href="http://lists.debian.org/debian-glibc-0010/msg00005.html">
delpaket</a>, eller säga till dpkg att
<a href="http://lists.debian.org/debian-devel-0010/msg00430.html">
aldrig installera filer</a> i vissa kataloger, så även om all lokaldata har
hämtats skulle man kunna välja att bara installera delar därutav.
Ingen av förslagen är perfekta, och någon slutsats har ännu inte dragits i
frågan.
</p>

<p>
<b>Omröstningen om huruvida non-free skall tas bort från Debianarkivet har
påbörjats.</b>
Detta beslut kommer att tas i
<a href="http://lists.debian.org/debian-devel-0010/msg00693.html">två steg</a>:
Den
<a href="http://lists.debian.org/debian-devel-announce-0010/msg00004.html">
första omröstningen</a> bestämmer vilket av de två förslagen som kommer att
röstas på.
Om du så önskar kan du debattera de
<a href="http://lists.debian.org/debian-vote-0010/msg00036.html">
finare aspekterna</a> hos Debians konstitutionella procedurer, och
argumentera för att omröstningen borde dragits tillbaka helt.
De flesta av oss vill
<a href="http://lists.debian.org/debian-project-0010/msg00001.html">
hellre koda</a>, så Debian Weekly News kommer inte att gå in mer på mer
detaljer i detta ämne förrän det beslutats.
</p>

<p>
<b>Andover News profilerar Ian Murdock,</b>
fader till både Debian och nu även till en liten flicka (grattis Ian och Deb!).
<a href="http://www.andovernews.com/cgi-bin/news_column.pl?677">Artikeln</a>
ger viss inblick i hur Ian fungerar, och även några bra citat om Debian,
såsom detta:
&rdquo;<i>Det har nått den kritiska massan.
Jag var Debian och till slut växte det bortom detta och andra blev
involverade, och vid någon tidpunkt, jag är inte säker på när, fick det ett
eget liv.
Som alla levande organismer har det sina egna överlevnadsinstinkter.</i>&rdquo;
</p>

#use wml::debian::weeklynews::footer
