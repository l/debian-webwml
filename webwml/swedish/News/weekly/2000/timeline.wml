#use wml::debian::weeklynews::header PAGENAME="Årssammanfattning 2000"
#use wml::debian::translation-check translation="1.6"

<p>
<b>Den här specialbilagan till Debian Weekly News är en sammanfattning
över de viktigaste händelserna i Debians värld under 2000.</b>
Det är definitivt inte en allomfattande lista, utan fokus ligger på ovanliga
och viktiga händelser, inte det hela tiden i bakgrunden pågående
utvecklingsarbetet och -diskussionerna.
</p>

<p>
<b>För att ge en kort inblick i volymen av vad som skett bakom kulisserna
under året följer här några siffror:</b>
27 tusen felrapporter sändes in under året, medan 194 tusen
meddelanden postades på de olika Debiansändlistorna och närmare 33
tusen nya versioner av paket sändes in.
Alla dessa siffror har ökat märkvärt från motsvarande
<a href="../1999/timeline">siffror från 1999</a>.
</p>

<p>
Här är de för Debianprojektet mest minnesvärda händelserna under 2000:
</p>

<p>
<b>Januari</b>
</p>
<ul>
<li>Vid den här tiden förra året såg världen &ndash; och Debian &ndash;
<a href="1/">det förutsagda år 2000-problemet, Y2K, rinna ut i sanden</a>,
med färre genererade fel än en typisk ny utgåva av Debconf.
<li>Debian <a href="2/">gick in i en frysning</a> som förberedelse för
utgivningen av Debian 2.2.
Startdisketterna och funktionspaketen låg lite efter, så arbete på dem fortsatte
trots frysningen.
<li>Copyleft började sälja Debian-T-tröjor via webben.
</ul>

<p>
<b>Februari</b>
</p>
<ul>
<li>Som <a href="6/">förberedelse inför valet av projektledare för Debian</a>
tillkännagav fyra kandidater sina plattformar och kastade sig in i debatter på
IRC.
<li>Allt eftersom frysningen fortsatte introducerade den utgivningsansvarige
begreppet <a href="6/">bugghorisont för kritiska fel</a> &ndash; alla paket med
fel kritiska nog att stoppa utgivningen skulle tas bort när Debian passerade
den horisonten.
Detta visade sig vara
<a href="7/">rätt effektivt</a> för att motivera utvecklare att rätta de
kritiska felen, innan 100 paket föll under yxan.
<li>Ny-utvecklarprocessen, som varit stängd under flera månader, började
omorganiseras med
<a href="5/">skapandet av ett ny-utvecklargrupp</a>.
Vid <a href="7/">slutet av månaden</a> var processen nästan färdig för sin
första sökande.
</ul>

<p>
<b>Mars</b>
</p>
<ul>
<li>Debian <a href="8/">passerade</a> den första bugghorisonten för kritiska
fel, och 20 buggiga paket togs bort från frozen.
Men ytterligare kritiska fel rapporterades, och en ny horisont
<a href="9/">fastsattes</a>, och passerades.
Debian 2.1 hade hunnit bli ett år gammalt, och åldern hade börjat ta ut sin
rätt, och därför ökade trycket att släppa en ny utgåva.
<li>Wichert Akkerman <a href="10/">omvaldes</a> som Debians projektledare.
</ul>

<p>
<b>April</b>
</p>
<ul>
<li>Månaden började med en <a href="11/">diskussion om undertecknade paket</a>
och andra sätt att höja säkerheten i Debianarkivet.
Nu, åtta månader senare, har ingenting ändrats.
<li><a href="12/">Ny-utvecklarprocessen öppnades på nytt</a> efter att ha
varit stängd under omkring nio månader.
</ul>

<p>
<b>Maj</b>
</p>
<ul>
<li>Debian <a href="14/">gick in i en testcykel</a> för att hitta eventuella
sistaminutenfel före utgivningsdatumet.
Ett fåtal fel hittades, men testcykeln kastade ljus över några
samordningsproblem i vår utgivningsprocess, eftersom vi inte klarade av att göra
cd-avbildningar i tid.
Oförskräckt påbörjade vi en
<a href="16/">andra testcykel</a> strax därpå.
<li>Som förberedelse inför utgivningen togs ett nytt kraftfullt system
<a href="15/">i drift</a> för att bli projektets huvudarkivserver, och även
ftp.debian.org uppgraderades, och flyttades till ett internationellt
ryggradsnätverk.
Och till slut slutade Debian använda det ofria qmail på huvudservern
&rdquo;master&rdquo;.
</ul>

<p>
<b>Juni</b>
</p>
<ul>
<li>Årets mest minnesvärda och mest långtgående frågeställning bröt ut på
sändlistorna när John Goerzen <a href="18/">föreslog</a> att det var dags att ta
bort non-free från Debianarkivet.
Detta var, och är fortfarande, en kontroversiell idé.
</ul>

<p>
<b>Juli</b>
</p>
<ul>
<li><a href="21/">Zeroth Debian Conference</a> hölls i Frankrike.
Omkring 30 utvecklare samlades på evenemanget, och diskussioner fördes på flera
ämnesområden.
När allt kommer omkring var det en hyfsad succé, och vi hoppas göra det till ett
årligt evenemang, med en ny konferens kommande juli.
<li>Utvecklaren Joel &rdquo;Espy&rdquo; Klecker gick bort.
Joel var välkänd för sitt skarpa förstånd och som Debianansvarig för libc.
Betydligt mindre känt var hans livslånga kamp mot Duchennes muskeldystrofi.
<li>Vi <a href="23/">gick in i en tredje testcykel</a>, med förhoppningen att
det skulle bli den sista.
<li><a href="23/">Progeny klev in på arenan</a>.
Företaget grundades av Debians grundare, Ian Murdock, och tillkännagav att det
hade anställt flera Debianutvecklare.
</ul>

<p>
<b>Augusti</b>
</p>
<ul>
<li>Debian fyllde sju år.
<li>Vi utförde de <a href="25/">sista förberedelserna för utgivningen</a>, och
arbetade på en kungörelse och andra sistaminutendetaljer.
<li>Och den 15 augusti <a href="26/">släpptes</a> slutligen Debian GNU/Linux
2.2, &rdquo;Joel 'Espy' Klecker&rdquo;-utgåvan.
Mitt bland andra spännande händelser på LinuxWorld Expo hände något så tidigare
otänkbart som en äkta presskonferens i levande livet, och en
Debianutgivningsfest.
Ftp.debian.org gick på <a href="27/">full kapacitet</a> under flera veckor när
världen hämtade den nya versionen av Debian, även om
<a href="27/">problem med cd-avbildningarna</a> dämpade euforistämningen något.
<li>Anthony Towns <a href="27/#testing">tillkännagav</a> en preliminär version
av uttestningsutgåvan, vilken spårar unstable,
men undviker många av
problemen med att ligga på spjutspetsen.
</ul>

<p>
<b>September</b>
</p>
<ul>
<li><a href="29/">KDE kom in i Debian</a> när Qts licensen slutligen ändrades
till att vara kompatibel med GPL.
<li>Startdiskettgruppen började arbeta på ett
<a href="30/">nytt installationsprogram för Debian</a>, vars målsättning är att
rätta de många problemen i det gamla.
<li>Det <a href="30/#security">tillkännagavs</a> att säkerhetsrättelser för
Debian 2.1 skulle sluta ges ut i slutet av månaden.
Efter ett stort ramaskri förlängdes tidsfristen med en månad, men ens då var
alla nöjda.
<li>Utveckling av unstable <a href="31/">hettades upp</a>, då en stor
uppdatering av glibc orsakade stora problem.
</ul>

<p>
<b>Oktober</b>
</p>
<ul>
<li><a href="32/#bts">Problem med Debians felrapporteringssystem</a>,
inbegrep överanvändning av felgrader och det ökande antalet felrapporter i
systemet, vilket sporrade nytt arbete på systemet, och nya funktioner såsom
<a href="33/">etiketter på felrapporterna</a>.
<li>Först <a href="32/#tuxtops">Tuxtops</a> och sedan <a href="34/">VA</a>
började erbjuda system med Debian förinstallerat, när Debian började bli
användbart på plattformar såsom
<a href="32/#ipaq">Ipaq</a> och
<a href="34/#hp">HP PA-RISC</a>.
</ul>

<p>
<b>November</b>
</p>
<ul>
<li>X 4.x och perl 5.6 kommer in i unstable under <a href="36/">samma
vecka</a> &ndash; och det var en rätt så skakig vecka för orädda
unstable-användare.
<li>Debian 2.2r1, en <a href="37/">underutgåva</a> av Debian 2.2, släpptes.
<li>I en oväntad vändning så gick <a href="37/#vote">tiden ut</a> för den
kontroversiella resolutionen om att ta bort non-free innan någon omröstning
kunde göras.
</ul>

<p>
<b>December</b>
</p>
<ul>
<li>Först flyttades <a href="39/">non-us-arkivet</a>, och sedan
<a href="40/main">Debians huvudarkiv</a>, till paketpooler.
<li>De stora ändringarna på Debianarkivet fortsatte då
uttestningsutgåvan
<a href="41/">drogs igång</a>.
<li>Mellan dessa stora ändringar fanns det tid att 
<a href="40/">ge ut Debian 2.2r2</a>.
</ul>

<p>
När nu Debian Weekly News går in i sitt tredje år vill jag tacka alla i
Debian för att ni tillhandahåller ett sådant överflöd av diskussioner,
evenemang och hårt arbete som jag kan skriva om.
</p>

#use wml::debian::weeklynews::footer NOBACKISSUES="yes"
