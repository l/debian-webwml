#use wml::debian::weeklynews::header PUBDATE="2000-10-25" SUMMARY="Paketpooler färdiga; test av Debians FHS-anpassning; Helix Gnome; klecker kopplas upp"
#use wml::debian::translation-check translation="1.8"

<p>
<b>Välkommen</b> till Debian Weekly News, ett nyhetsbrev för Debianfolk.
</p>

<p>
<b>Debian har paketpooler!</b>
James Troup
<a href="http://lists.debian.org/debian-devel-announce-0010/msg00007.html">
avslöjade</a> att "<i>under de senaste halvannan månaderna har jag arbetat
på att återimplementera dinstall och växla till paketpooler.</i>"
Hans meddelande innehåller detaljer om hur vanliga användare, utvecklare,
och spegeladministratörer kommer att påverkas (inte mycket, inte mycket,
respektive en hel del), Debianarkivets nya upplägg, databasbakändan,
migrationsstrategin ("<i>ett ännu-ej-skrivet verktyg kommer migrera n Mbyte
data per dag till poolen från det gamla dists/-trädet</i>"), och tidsplanen
över när detta är på plats i Debianarkivet (ungefär två veckor).
</p>

<p>
<b>En betaversion av LSB-FHS-testsviten kördes mot flera stora
distributioner, inklusive Debian woody, vilken misslyckades med 17 tester av
243.</b>
En
<a href="http://www.linuxbase.org/test/results/">tabell</a> visar att andra
distributioner misslyckades med betydligt fler, medan SuSE bara misslyckades
med 5.
Den
<a href="http://www.linuxbase.org/test/results/Detailed_Debian_Woody.html">
detaljerade rapporten</a> över Debians misslyckanden är intressant läsning.
Efter att ha
<a href="http://lists.debian.org/debian-devel-0010/msg01440.html">
undersökt varje misslyckande</a> kommenterade Wichert Akkerman,
"<i>Inte alla testresultaten är i mitt tycke sjyssta: några är riktiga fel i
Debian, andra är fel i testsviten, eller kommer av att en inkomplett
installation används.</i>"
Några var verkligen fel i testsviten, och några var saker som inte
<a href="http://lists.debian.org/debian-devel-0010/msg01731.html">
bör vara i FHS</a>; och sex av de nio kvarvarande felen "<i>kan rättas genom
att helt enkelt skapa tomma kataloger</i>".
Eftersom FHS-redaktören Daniel Quinlan och
<a href="http://lists.debian.org/debian-devel-0010/msg01490.html">
testsvitens författare</a> är involverade i diskussionen verkar det som alla
dessa problem kommer att avhjälpas till slut.
</p>

<p>
<b>Varför är inte Helix Gnome i Debian ännu?</b>
Under en tid har arbete gjorts dubbelt, i och med att Peter Teichman på
Helix underhållit ett apt-arkiv med Helix Gnome-paket, medan andra
Debianutvecklare underhållit vanliga Gnome i Debian.
Det enda riktiga skälet bakom detta dubbelarbete är att Peter anser att det
kan finnas
<a href="http://lists.debian.org/debian-devel-0010/msg01462.html">
upphovsrättsliga problem med några av bilderna</a> i Helix Gnome, men han är
osäker, och av okända anledningar har detta förblivit olöst under en längre
tid.
Under tiden
<a href="http://lists.debian.org/debian-devel-0010/msg01432.html">anser</a>
vissa att "<i>woodypaketen är inte DÅLIGA, men efter att ha använt Helix
känns det som en större nedgradering att gå tillbaka</i>", och andra
<a href="http://lists.debian.org/debian-devel-0010/msg01438.html">
har upptäckt</a> att Helixpaketen "<i>inte har samma kvalitet när det gäller
beroenden och liknande</i>".
En undertråd som försökte lista skillnaden mellan de två uppsättningarna
paket hittade väldigt lite att anmärka på förutom Helix märkning.
Oavsett vad som skiljer så är det många som använder Helix-debfilerna, och
som stör Debianutvecklare med sådana saker som
<a href="http://bugs.debian.org/75244">denna felrapport</a>.
Situationen bör verkligen lösas innan det blir mer än ordkrig.
</p>

<p>
<b>Debians nyaste server är <tt>klecker.debian.org</tt></b>, vilken nu
fungerar som Debians
<a href="http://lists.debian.org/debian-devel-0010/msg01678.html">
huvudwebbserver</a>.
Den är självklart namngiven efter Joel "Espy" Klecker.
Tyvärr har fortfarande flera av de många hemkatalogerna från den gamla
<tt>va.debian.org</tt>-maskinen, vars hårddisk slutade fungera, inte
återhämtats, och kan vara
<a href="http://lists.debian.org/debian-devel-0010/msg01701.html">
borta för alltid</a>.
Ett nytt värdnamn, <tt>people.debian.org</tt> har också
<a href="http://lists.debian.org/debian-devel-0010/msg01706.html">satts upp</a>,
"<i>vilket uteslutande kommer att användas för individuella webbsidor</i>".
Utvecklare med personliga Debianwebbsidor bör använda adresser baserade på
det nya domännamnet.
</p>

<p>
<b>Nya paket</b> i Debian denna vecka inkluderar följande, och
<a href="http://auric.debian.org/~tausq/newpkgs-20001024.html">80 andra paket</a>:
<ul>
<li><a href="../../../../Packages/unstable/devel/insight.html">insight</a>:
    Grafisk felsökare baserad på gdb
<li><a href="../../../../Packages/unstable/net/kannel.html">kannel</a>:
    WAP- och SMS-gateway
<li><a href="../../../../Packages/unstable/math/scigraphica.html">scigraphica</a>:
    Vetenskaplig grafik- och datamanipulering
<li><a href="../../../../Packages/unstable/admin/webmin.html">webmin</a>:
    Webbbaserat administratörsgränssnitt
</ul>
Inga säkerhetskungörelser gjordes under veckan.
</p>

<p>
<b>Fler och fler källor till Debiannyheter dyker upp.</b>
Senast i raden är <a href="http://www.debianplanet.org/">Debian Planet</a>,
en webbplats som ger Debiannyheter i ett weblogformat.
Under tiden har
<a href="http://kt.linuxcare.com/debian/latest.epl">Kernel Cousin Debian</a>
nått sin sjunde utgåva, men behöver fortfarande fler bidragslämnare.
</p>

#use wml::debian::weeklynews::footer
