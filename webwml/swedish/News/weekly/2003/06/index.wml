#use wml::debian::weeklynews::header PUBDATE="2003-02-11" SUMMARY="OASIS, skrivbord, underhållning, funktioner, DJGPP, frysning, Qt3, startdisketter, bibliotek, multimedia"
#use wml::debian::translation-check translation="1.12"

<p>
Välkommen till årets sjätte utgåva av DWN, veckonyhetsbrevet för Debianfolk.
Ett
<a href="http://www.gnomedesktop.org/article.php?sid=908">tillkännagivande</a>
nyligen på en GNOME-lista säger att att GNOME och KDE kommer att gå med i
<a href="http://www.freedesktop.org/">Free Desktop-projektet</a> för att skapa
riktlinjer för användargränssnitt för de båda skrivbordsmiljöerna.
Dessutom riktar
<a href="http://www.liniso.de/tde/">Turbo Desktop Environment</a> sig mot
användare med äldre datorer som fortfarande vill ha ett ordentligt skrivbord.
Det baseras på KDE 1 och Debian.
Fler goda nyheter på skrivbordssidan finns i och med att KDE 3.1
<a href="http://lists.debian.org/debian-kde-0302/msg00188.html">sänds in</a>
till Debians instabila utgåva.
</p>

<p><strong>Debian vid World Social Forum.</strong>
Debian fanns
<a href="http://fsm2003.softwarelivre.org/">representerat</a> vid World Social
Forum i Brasilien av
<a href="http://www.debian-rs.org/">Debian-RS</a>, en lokal Debiananvändargrupp.
De ombads att bygga datornätverket för ungdomslägret under evenemanget.
De inbjöds även att hålla 10 seminarier, med teknisk, politisk och social
inriktning.
</p>

<p><strong>Debian och OASIS.</strong>
I april förra året gick Debian med i
<a href="http://www.oasis-open.org/">Organization for the Advancement of
Structured Information Standards</a> (OASIS).
Mark Johnson, Debians officiella representant i OASIS,
<a href="http://lists.debian.org/debian-devel-0302/msg00348.html">bad</a> om
kommentarer från alla Debianutvecklare som varit involverade i OASIS tekniska
kommittéer.
Han vill även ha tankar om hur han bör göra får att få information från
utvecklarna innan han avger Debians röst i OASIS-beslut.
</p>

<p><strong>Debian går med i Desktop Linux Consortium.</strong>
Debianprojektet
<a href="$(HOME)/News/2003/20030207">tillkännagav</a> att det är en grundande
medlem i det nya
<a href="http://www.desktoplinuxconsortium.org/">Desktop Linux Consortium</a>
(DLC).
DLC är en tillverkarneutral förening som består av både kommersiella företag
och organisationer inom öppen källkod, vilka utvecklar och formar teknik inom
GNU/Linux på skrivbordet, med inriktning mot de krav som finns hos företag,
institutioner och hemanvändare.
</p>

<p><strong>Debian i &rdquo;Home Entertainment Gateway&rdquo;-enhet.</strong>
En
<a href="http://www.linuxdevices.com/articles/AT9943738185.html">rapport</a> på
LinuxDevices.com om PRISMIQ:s
<a href="http://www.prismiq.com/products/">MediaPlayer</a>, en nätverksansluten
underhållningsenhet, säger att den kör en inbyggd version av Debian GNU/Linux.
Med ett pris på endast 250 USA-dollar (drygt 2000 svenska kronor) spelar enheten
ljud- och videofiler från hem-pc eller Internet på TV och stereoanläggningar.
<a href="http://www.prismiq.com/products/techspecs.htm">Enheten</a> består av en
inbyggd dator baserad på en 32-bitars MIPS-mikroprocessor med integrerad
MPEG-avkodare, tillsammans med 16&nbsp;Mbyte Flash och 64&nbsp;Mbyte SDRAM.
</p>

<p><strong>Välja funktioner och paket.</strong>
Osamu Aoki (&#38738;&#26408; &#20462;)
<a href="http://lists.debian.org/debian-devel-0302/msg00273.html">såg över</a>
det nuvarande paketinstallationssystemet och kom fram till att dselect,
aptitude och apt-get finns för att installera enstaka paket (ur en lista över
drygt 8700) och tasksel som väljer bland trettio funktioner.
Han undrade om det förekom något arbete på att få bort detta gap.
Lösningen han föreslår innehåller ytterligare attribut i paketbeskrivningen.
</p>

<p><strong>Kompilera Debianpaket med DJGPP.</strong>
Jeremie Koenig
<a href="http://lists.debian.org/debian-devel-0302/msg00299.html">planerar</a> 
att försöka kompilera vissa Debianpaket för FreeDOS med DJGPP, en DOS-anpassning
av GCC, vilken har ett libc som ger hyfsad API-kompatibilitet med program som
kommer från Unixvärlden.
Han erkänner att tanken om debian-djgpp låter konstig, men för gamla och
inbyggda system kan detta ge tillgång till en stor mängd programvara.
</p> 

<p><strong>Planer inför frysningen?</strong>
Barak Pearlmutter
<a href="http://lists.debian.org/debian-devel-0302/msg00302.html">bad</a> om en
frysning av distributionen inom en snar framtid.
Anthony Towns
<a href="http://lists.debian.org/debian-devel-0302/msg00319.html">förklarade</a>
att strax över 1700 källkodspaket är formellt klara för uttestningsutgåvan för
tillfället, men att de hålls tillbaka på grund av olika bibliotek och liknande
(glibc, Perl, Python, C++, GTK, KDE, osv).
Det är omkring en fjärdedel av Debian.
Under de senaste fem månaderna har uttestningsutgåvan fungerat
&rdquo;korrekt&rdquo;, men bara för att den instabila utgåvan inte gjort det.
Uttestningsutgåvan har inget värde om Debian inte kan tillhandahålla funktionell
programvara i sin instabila utgåva på en regelbunden basis.
</p>

<p><strong>Säkerhet för uttestningsutgåvan.</strong>
Anthony Towns
<a href="http://lists.debian.org/debian-devel-0302/msg00359.html">avslöjade</a>
att infrastrukturen för att tillhandahålla säkerhetsuppdateringar för
uttestningsutgåvan är på plats, faktiskt ända sen den nya säkerhetsarkitekturen
skapades.
Matt Zimmerman
<a href="http://lists.debian.org/debian-devel-0302/msg00477.html">påpekade</a>
dock att någon behöver gå över paketen och procedurerna och städa upp om någon
utvecklare sänder in trasiga paket.
</p>

<p><strong>Problem med paketering av Qt3.</strong>
Ralf Nolden
<a href="http://lists.debian.org/debian-devel-0302/msg00329.html">rapporterade</a>
om stora problem med det sätt Qt3 är paketerat för närvarande.
Flera problem har inte åtgärdats och den ansvarige lyssnar fortfarande inte.
Ivan Moore har till och med
<a href="http://lists.debian.org/debian-devel-0302/msg00330.html">ångrat</a> att
han gav bort paketet.
Till slut
<a href="http://lists.debian.org/debian-devel-0302/msg00450.html">uppnåddes</a>
åter samarbete med den ansvarige och uppdaterade paket förväntas inom kort.
Detta omfattar ett antal
<a href="http://lists.debian.org/debian-kde-0302/msg00281.html">ändringar</a>
och den ansvariga sände en
<a href="http://lists.debian.org/debian-devel-0302/msg00527.html">statusrapport</a>.
</p>

<p><strong>Statusrapport för startdisketterna.</strong>
Eduard Bloch har
<a href="http://lists.debian.org/debian-boot-0212/msg00798.html">jobbat</a> på
nya startdisketter för 3.0r2-uppdateringen av Woody (den stabila utgåvan).
Han
<a href="http://lists.debian.org/debian-boot-0302/msg00178.html">rapporterar</a>
att boot-floppies 3.0.24 nästan är färdiga.
Paket för de flesta arkitekturer har byggts och testats, men vissa problem
kvarstår för arkitekturerna sparc, s390 och arm.
</p>

<p><strong>Riktlinjer för delade bibliotek.</strong>
Marco d'Itri
<a href="http://lists.debian.org/debian-policy-0302/msg00046.html">föreslog</a>
två små ändringar i policyn vad gäller delade bibliotek och PIC-kod
(positionsoberoende kod).
För det första räcker det inte att kompilera med -fPIC för att få PIC-kod,
objektet får inte heller ha någon TEXTREL-sektion.
För det andra bör bibliotek tillåtas att innehålla korta sektioner med
icke-PIC-kod på lämpliga arkitekturer om det ger en stor hastighetsökning.
</p>

<p><strong>Mandrake Linux utan MandrakeSoft?</strong>
Några Mandrakefrivilliga och -utvecklare
<a href="http://www.mail-archive.com/cooker@linux-mandrake.com/msg90098.html">diskuterar</a>
framtiden för Mandrake Linux då Ben Reser
<a href="http://archives.mandrakelinux.com/cooker/2003-01/msg03850.php">anser</a>
att slutet för
<a href="http://www.mandrakesoft.com/">MandrakeSoft</a> är
<a href="http://ben.reser.org/rants/invisible.cgi?month=01&amp;day=15&amp;year=2003&amp;t=00">oundvikligt</a>.
De
<a href="http://archives.mandrakelinux.com/cooker/2003-01/msg04630.php">föreslog</a>
att organisera utvecklingen av Mandrake Linux som ett gemensamt arbete och
<a href="http://www.mail-archive.com/cooker@linux-mandrake.com/msg90243.html">undersökte</a>
hur Debianprojektet organiseras, vilket är varför John Goerzen från Debian
<a href="http://www.mail-archive.com/cooker@linux-mandrake.com/msg90522.html">bidrog</a>
till diskussionen.
Gustavo Franco
<a href="http://www.mail-archive.com/cooker@linux-mandrake.com/msg90668.html">föreslog</a>
till exempel Mandrake som ett nytt projekt i Debian under paraplyorganisationen
Software in the Public Interest, Inc.
Denna tanke avvisades dock.
</p>

<p><strong>Ny APT förberedd.</strong>
Adam Heath
<a href="http://lists.debian.org/debian-devel-0302/msg00534.html">kungjorde</a>
att han förberett
<a href="http://people.debian.org/~doogie/apt/">APT</a> 0.5.4.9.
Den nya versionen innehåller högre gränser och har till slut översättbara
strängar.
Han kompilerade även om APT med g++ 3.2.
På grund av detta vill Adam se till att denna version fungerar på alla
arkitekturer.
Dessutom ber han översättarna hämta ut APT från
<a href="http://cvs.debian.org/apt/po/?cvsroot=APT+%28%2Fcvs%2Fdeity%29">CVS</a>
och sända översatta filer till listan
<a href="http://lists.debian.org/deity/">deity</a>.
Dessutom förberedde Daniel Burrows nya
<a href="http://people.debian.org/~dburrows/aptitude/">paket</a>
av aptitude.
</p>

<p><strong>Undersöka systemanvändare.</strong>
Colin Watson
<a href="http://lists.debian.org/debian-devel-0302/msg00557.html">rapporterade</a>
om ett
<a href="http://bugs.debian.org/25882">problem</a> med de tre användarna sync,
games och man.
Dessa tre har idag sin primärgrupp satt till &rdquo;users&rdquo;, vilket nu är
grupp-id 100.
Diskussionen tog en avstickare till om denna grupp ens borde ha id 100.
Han jämförde även med situationen i andra distributioner av fri programvara.
</p>

<p><strong>Debian Multimedia Project.</strong>
Marco Trevisani
<a href="http://lists.debian.org/debian-devel-0302/msg00567.html">rapporterar</a>
att
<a href="http://www.demudi.org/">DeMuDi</a> har nått version 0.9 och han anser
att det är dags att starta ett Debian-Multimedia-projekt inom Debian.
Han vill ha formella diskussioner och be om åsikter från Debianutvecklare,
framförallt de som direkt skulle beröras.
För att hjälpa till gav Ben Armstrong en pekare till
<a href="http://people.debian.org/~synrg/subproject-howto.html/">underprojektsguiden</a>.
</p>

<p><strong>Hexdump, Hexcat och Hextype?</strong>
Michael Piefel
<a href="http://lists.debian.org/debian-devel-0302/msg00605.html">undrade</a>
varför Debian innehåller
<a href="http://packages.debian.org/bsdmainutils">hexdump</a> och
<a href="http://packages.debian.org/hexcat">hexcat</a>, strax innan han
<a href="http://lists.debian.org/debian-devel-0302/msg00610.html">fick reda på</a>
att även
<a href="http://packages.debian.org/hextype">hextype</a> finns.
Gerd Knorr
<a href="http://lists.debian.org/debian-devel-0302/msg00626.html">tillade</a>
att hexdump är väldigt flexibel, och slutligen
<a href="http://lists.debian.org/debian-devel-0302/msg00628.html">jämförde</a>
Richard Braakman hastighetsskillnaderna mellan de tre.
</p>

<p><strong>Juridisk analys av licenser inom öppen källkod.</strong>
Jeremy Malcolm, Debianutvecklare och IT-jurist, presenterade en artikel med
titeln
<a href="http://www.ilaw.com.au/public/licencearticle.html">Problem med licenser
inom öppen källkod</a> vid 
<a href="http://www.linux.conf.au/">Australian Linux Conference</a> nyligen.
Artikeln analyserar en del vanliga licenser inom öppen källkod, såsom GNU
<a href="http://www.fsf.org/licenses/gpl.html">General Public License</a> och
<a href="http://www.xfree86.org/3.3.6/COPYRIGHT2.html#5">BSD-licensen</a>.
Jeremy påpekar vissa juridiska fallgropar i dessa licenser och föreslår
strategier för att överbrygga dem.
</p>

<p><strong>Kompilera Debian med en icke-GNU-kompilator?</strong>
Bob McElrath
<a href="http://lists.debian.org/debian-alpha-0302/msg00011.html">frågade</a>
om att lägga in paket kompilerade med icke-fria kompilatorer såsom HP:s ccc i
Debianarkiven, då icke-fria kompilatorer ger ibland snabbare programfiler än
gcc.
Flera personer som svarade noterade dock att gapet är mindre i de senaste
versionerna av gcc 3.x.
Oavsett de filosofiska problemen med att ha programvara i Debian som kompilerats
med en icke-fri verktygskedja finns det flera juridiska och tekniska problem med
det, såsom att licensvillkoren för ickefria kompilatorer ibland förbjuder att de
binärer som skapas distribueras, med mera.
</p>

<p><strong>Knoppix recenserat på IBM developerWorks.</strong>
Cameron Laird publicerade en
<a href="http://www-106.ibm.com/developerworks/linux/library/l-knopp.html?ca=dgr-lnxw83Knoppix">artikel</a>
om Knoppix, GNU/Linux-distributionen på en cd som baseras på Debian.
Om du någonsin behövt en funktionsduglig Linuxinstallation som är portabel och
fungerar på samma sätt oavsett maskinvara, läs denna artikel.
<a href="http://www.knopper.net/knoppix/">Knoppix</a> innehåller en
specialiserad och väldigt användbar GNU/Linux-distribution på en enkel, startbar
cd-rom.
</p>

<p><strong>Säkerhetsuppdateringar.</strong>
Ni kan rutinen, se till att uppdatera era system om ni har något av
dessa paket installerade.</p>

<ul>
<li><a href="$(HOME)/security/2003/dsa-249">w3mmee</a> &ndash;
    Informationsläcka om kakor.
</ul>

<p><strong>Nya eller anmärkningsvärda paket.</strong>
Följande paket har nyligen lagts till det instabila Debianarkivet eller innehåller
viktiga uppdateringar.</p>

<ul>
<li><a href="http://packages.debian.org/unstable/utils/arj">arj</a>
    &ndash; Arkiverare för .arj-filer.
<li><a href="http://packages.debian.org/unstable/sound/arts">arts</a>
    &ndash; Analog realtidssyntesizer-metapaket (aRts).
<li><a href="http://packages.debian.org/unstable/editors/bhl">bhl</a>
    &ndash; Emacsläge för att omvandla brut-text till HTML och LaTeX.
<li><a href="http://packages.debian.org/unstable/web/djvuserve">djvuserve</a>
    &ndash; CGI-program för att packa upp DjVu-filer vid körning.
<li><a href="http://packages.debian.org/unstable/otherosfs/dosemu-freedos">dosemu-freedos</a>
    &ndash; FreeDOS-paket för DOSEMU.
<li><a href="http://packages.debian.org/unstable/x11/flashkard">flashkard</a>
    &ndash; Flashkortinlärningsverktyg för KDE.
<li><a href="http://packages.debian.org/unstable/utils/hexcat">hexcat</a>
    &ndash; HEX-dumpningsverktyg.
<li><a href="http://packages.debian.org/unstable/science/kalzium">kalzium</a>
    &ndash; Kemiundervisningsverktyg för KDE.
<li><a href="http://packages.debian.org/unstable/graphics/karbon">karbon</a>
    &ndash; Vektorgrafikprogram för KDEs kontorssvit.
<li><a href="http://packages.debian.org/unstable/admin/kdat">kdat</a>
    &ndash; KDE-bandsäkerhetskopieringsverktyg.
<li><a href="http://packages.debian.org/unstable/x11/kdeedu">kdeedu</a>
    &ndash; Undervisningsprogram från den officiella KDE-utgåvan.
<li><a href="http://packages.debian.org/unstable/games/kdetoys">kdetoys</a>
    &ndash; Leksaker från den officiella KDE-utgåvan.
<li><a href="http://packages.debian.org/unstable/graphics/kfax">kfax</a>
    &ndash; KDE G3-/G4-faxvisare.
<li><a href="http://packages.debian.org/unstable/utils/ktip">ktip</a>
    &ndash; Kandalfs användbara tips.
<li><a href="http://packages.debian.org/unstable/web/netjuke">netjuke</a>
    &ndash; Webbaserad ljudströmmande musikmaskin.
<li><a href="http://packages.debian.org/unstable/graphics/quiteinsane">quiteinsane</a>
    &ndash; Ett Qt-baserat X11-skal för SANE (Scanner Access Now Easy).
<li><a href="http://packages.debian.org/unstable/games/tads2">tads2</a>
    &ndash; Textlägestolk för TADS version 2-spelfiler.
<li><a href="http://packages.debian.org/unstable/games/tads3">tads3</a>
    &ndash; Textlägestolk för TADS-spelfiler.
<li><a href="http://packages.debian.org/unstable/text/txt2man">txt2man</a>
    &ndash; Omvandlar platt ASCII-text till mansidesformat.
<li><a href="http://packages.debian.org/unstable/utils/which">which</a>
    &ndash; Visar komplett sökväg till (skal-)kommandon.
</ul>

<p><strong>Övergivna paket.</strong>
Sex paket övergavs under veckan och behöver nya ansvariga.
Detta ger totalt 159 övergivna paket.
Tack till de tidigare ansvariga som bidrog till fri programvaru-miljön.
Se <a href="$(HOME)/devel/wnpp/">WNPP-sidorna</a>
för hela listan, och lägg till en kommentar till felrapporten och byt namn på
den till ITA: om du planerar att ta över paketet.</p>

<ul>
<li> <a href="http://packages.debian.org/unstable/admin/defoma">defoma</a>
     &ndash; Debian Font Manager &ndash; Automatiskt ramverk för konfigurering
             av teckensnitt.
     (<a href="http://bugs.debian.org/180188">rapport 180188</a>)</li>
<li> <a href="http://packages.debian.org/unstable/libs/libevas0">evas</a>
     &ndash; Avancerat &rdquo;canvas&rdquo;-bibliotek för Enlightenment.
     (<a href="http://bugs.debian.org/179909">rapport 179909</a>)</li>
<li> <a href="http://packages.debian.org/unstable/non-us/isync.html">isync</a>
     &ndash; Synkronisera ett lokalt maildir med en IMAP4-brevlåda.
     (<a href="http://bugs.debian.org/180050">rapport 180050</a>)</li>
<li> <a href="http://packages.debian.org/unstable/graphics/picturebook">picturebook</a>
     &ndash; Bild- och filmfångarverktyg för Sony picturebook.
     (<a href="http://bugs.debian.org/180272">rapport 180272</a>)</li>
<li> <a href="http://packages.debian.org/unstable/net/reaim">reaim</a>
     &ndash; Aktivera AIM- och MSN-filöverföringar på Linux iptables-baserade
             NAT.
     (<a href="http://bugs.debian.org/180095">rapport 180095</a>)</li>
<li> <a href="http://packages.debian.org/unstable/utils/spicctrl">spicctrl</a>
     &ndash; Sony Vaio-styrprogram för att ställa in LCD-bakgrundsljusstyrka
     (<a href="http://bugs.debian.org/180270">rapport 180270</a>)</li>
</ul>

<p><strong>Vill du läsa DWN även i framtiden?</strong>
Hjälp oss att skapa detta nyhetsbrev.
Flera personer sänder redan in artiklar, men vi behöver fortfarande frivilliga
skribenter som kan skriva åt oss.
Se <a href="$(HOME)/News/weekly/contributing">bidragssidan</a> om hur du kan
hjälpa till.
Vi ser fram emot ditt brev som du sänder till
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer editor="Matt Black, Andre Lehovich, Martin 'Joey' Schulze"
