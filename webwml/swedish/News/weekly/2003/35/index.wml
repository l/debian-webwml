#use wml::debian::weeklynews::header PUBDATE="2003-09-02" SUMMARY="Opteron, init, paketering, LWN, arkiv, FDL, non-free, Morphix"
#use wml::debian::translation-check translation="1.10"

<p>Välkommen till årets 34:e utgåva av DWN, veckonyhetsbrevet för Debianfolk.
Diskussionen om att legalisera
<a href="http://swpat.ffii.org/">programvarupatent</a> i Europa ansågs så
<a href="http://www.heise.de/newsticker/foren/go.shtml?read=1&amp;msg_id=4088125&amp;forum_id=46660">kontroversiell</a>
att omröstningen senarelades, vilket Ciaran O'Riordan från
<a href="http://www.fsf.org/">FSF</a> rapporterar om.
Janusz Bie&#324; höll ett
<a href="http://www.mimuw.edu.pl/~jsbien/slajdy/JSB-EAJS03-s.pdf">föredrag</a>
om Debian GNU/Linux som en plattform för att lära ut japanska vid den
<a href="http://www.eajs.org/">europeiska föreningen för japanska studiers</a>
tionde internationella konferens i Warszawa.
</p>

<p><strong>Opteronstöd för Debian.</strong>
Debianprojektet har
<a href="http://lists.debian.org/debian-amd64-0308/msg00035.html">fått</a> full
tillgång till en
<a href="http://db.debian.org/machines.cgi?host=pergolesi">maskin</a> med dubbla
Opteronprocessorer för arbete med
<a href="$(HOME)/ports/amd64/">anpassningen</a>.
Mattias Wadenstein underhåller även en liknande maskin och delar ut konton till
intresserade utvecklare.
Målet med anpassningen är att stöda en blandad 32/64-bitars användarmiljö,
vilket kräver stora
<a href="http://lists.debian.org/debian-amd64-0308/msg00046.html">ändringar</a>
i Debians infrastruktur, vilka troligen inte kommer ske i tid till att Sarge ges
ut.
Utvecklarlistan har också
<a href="http://lists.debian.org/debian-amd64-0308/msg00104.html">bytt namn</a>
till
<a href="http://lists.debian.org/debian-amd64/">debian-amd64</a> för att
<a href="http://lists.debian.org/debian-amd64-0308/msg00022.html">återspegla</a>
det generella namnet på arkitekturen.
</p>

<p><strong>Initsystem för varje användare.</strong>
Jerry Haltom
<a href="http://lists.debian.org/debian-devel-0308/msg03466.html">undrade</a>
vad andra tyckte om ett per-användare-initsystem som skulle kunna starta
användarbaserade tjänster vid systemstart utan att ge rootbehörighet till
användarna.
Colin Watson
<a href="http://lists.debian.org/debian-devel-0308/msg03476.html">påpekade</a>
dock att detta redan kan uppnås med en <code>@reboot</code>-rad i den vanliga
crontab-filen.
</p>

<p><strong>Binära paket från flera källkoder.</strong>
Glenn McGrath
<a href="http://lists.debian.org/debian-devel-0308/msg03560.html">undersökte</a>
listan över källkods- och binärpaket och upptäckte att, enligt
<code>.dsc</code>-filerna, flera binärpaket tillhandahålls av mer än ett
källkodspaket.
Enligt honom bör ett virtuellt paket används när ett binärpaket tillhandahålls
av flera källkodspaket.
</p>

<p><strong>LWN-prenumeration för Debianutvecklare.</strong>
Bdale Garbee
<a href="http://lists.debian.org/debian-devel-announce-0308/msg00019.html">rapporterade</a>
om HP:s sponsring av en LWN-prenumeration för Debianutvecklare eftersom många
har frågat honom om erbjudandet fortfarande gäller.
Om du är en Debianutvecklare och vill ha full tillgång till
<a href="http://lwn.net/">lwn.net</a>, går du till deras webbplats och skapar
ett konto.
Skicka sedan ett brev till lwn-subscription@debian.org med namnet på ditt
LWN-konto och underteckna brevet med din nyckel från Debians nyckelring.
Efter en stund kommer Bdale ta hand om förfrågan och sända en bekräftelse.
</p>

<p><strong>Tillväxt i Debianarkivet.</strong>
Jason Andrade
<a href="http://lists.debian.org/debian-devel-0308/msg03887.html">noterade</a>
att Debianarkiven nått upp till 100 Gbyte-gränsen på hans
<a href="http://ftp.au.debian.org/debian/">spegel</a> och undrade om det fanns
något sätt att minska storleken på arkivet under de närmaste veckorna innan han
kan sätta in en ny disk.
Josip Rodin
<a href="http://lists.debian.org/debian-devel-0308/msg03914.html">svarade</a>
att omkring 7 Gbyte kommer att frigöras när Potato flyttas till
<a href="http://archive.debian.org/debian-archive/">archive.debian.org</a>.
Marcelo Magallon
<a href="http://lists.debian.org/debian-devel-0308/msg03929.html">bidrog</a> med
en lista över storleken på alla binärpaket i en given arkitektur i en given
svit.
</p>

<p><strong>Enkät om FDL:s frihet.</strong>
Branden Robinson postade
<a href="http://lists.debian.org/debian-devel-announce-0308/msg00017.html">resultaten</a>
från sin
<a href="http://lists.debian.org/debian-legal-0308/msg01031.html">enkät</a> för
att mäta vilken nivå av samstämmighet som finns på huruvida
<a href="http://www.gnu.org/copyleft/fdl.html">GNU Free Documentation License</a>
(FDL) kan anses vara en fri licens enligt
<a href="$(HOME)/social_contract#guidelines">Debians riktlinjer för fri
programvara</a>
(DFSG) eller inte.
Majoriteten av Debianutvecklare och även majoriteten av icke-utvecklarna anser
inte GNU FDL vara en licens som enkelt kan uppfylla DFSG.
</p>

<p><strong>Installerarpaket spridda bland &rdquo;main&rdquo; och
&rdquo;contrib&rdquo;.</strong>
Tore Anderson
<a href="http://lists.debian.org/debian-devel-0308/msg03987.html">undrade</a>
varför installationsprogram för icke-fri programvara finns i vad som anses vara
fria sektioner.
Han
<a href="http://lists.debian.org/debian-devel-0308/msg03990.html">förklarade</a>
att man inte förväntar sig att icke-fri programvara skulle installeras på
systemet om man använder contrib-sektionen.
Mathieu Roy
<a href="http://lists.debian.org/debian-devel-0308/msg03991.html">tillfogade</a>
att programvaran i contrib vars enda avsikt är att installera icke-fri
programvara via sitt postinst-skript är en bra kandidat för den icke-fria
sektionen, non-free.
</p>

<p><strong>Intervju med Morphix grundare.</strong>
Prakash Advani
<a href="http://www.newsforge.com/newsforge/03/08/19/1518217.shtml">intervjuade</a>
Alex de Landgraaf, grundare och huvudutvecklare i
<a href="http://morphix.sourceforge.net/">Morphixprojektet</a>.
Han förklarade att Morphix, som är baserat på
<a href="http://www.knopper.net/knoppix/">Knoppix</a>, har en modulär
formgivning för live-cd-byggande, vilket förenklar för ompaketerare och låter
dem arbeta med det de egentligens skall arbeta med.
</p>

<p><strong>Säkerhetsuppdateringar.</strong>
Ni kan rutinen, se till att uppdatera era system om ni har något av
dessa paket installerade.</p>

<ul>
<li><a href="$(HOME)/security/2003/dsa-374">libpam-smb</a> &ndash;
    Buffertspill.
<li><a href="$(HOME)/security/2003/dsa-375">node</a> &ndash;
    Fjärr-rootsårbarhet.
</ul>

<p><strong>Nya eller anmärkningsvärda paket.</strong>
Följande paket har nyligen lagts till det instabila Debianarkivet eller innehåller
viktiga uppdateringar.</p>

<ul>
<li><a href="http://packages.debian.org/unstable/electronics/atlc">atlc</a>
    &ndash; Arbitrary Transmission Line Calculator.
<li><a href="http://packages.debian.org/unstable/games/beneath-a-steel-sky">beneath-a-steel-sky</a>
    &ndash; Science fiction-äventyrsspel.
<li><a href="http://packages.debian.org/unstable/devel/cgdb">cgdb</a>
    &ndash; Curses-baserat gränssnitt mot GNU Debugger (GDB).
<li><a href="http://packages.debian.org/unstable/sound/darkice">darkice</a>
    &ndash; Live-ljudströmmare.
<li><a href="http://packages.debian.org/unstable/text/duali">duali</a>
    &ndash; Arabisk stavningskontroll.
<li><a href="http://packages.debian.org/unstable/x11/knutclient">knutclient</a>
    &ndash; KDE GUI som visar UPS-statistik från NUT:s upsd.
<li><a href="http://packages.debian.org/unstable/net/macchanger">macchanger</a>
    &ndash; Verktyg för att ändra MAC-adressen på nätverkskort.
<li><a href="http://packages.debian.org/unstable/sound/meterbridge">meterbridge</a>
    &ndash; Samling av ljudmätare för JACK:s ljudserver.
li><a href="http://packages.debian.org/unstable/net/nicotine">nicotine</a>
    &ndash; Grafisk klient för peer-to-peer-systemet SoulSeek.
<li><a href="http://packages.debian.org/unstable/news/raggle">raggle</a>
    &ndash; RSS-samlare i konsolläge.
<li><a href="http://packages.debian.org/unstable/devel/uncc">uncc</a>
    &ndash; Dekompilerare för i386.
<li><a href="http://packages.debian.org/unstable/games/xtrojka">xtrojka</a>
    &ndash; Snabbt columnsliknande spel.
</ul>

<p><strong>Övergivna paket.</strong>
Ett paket övergavs under veckan och behöver ny ansvarig.
Detta ger totalt 195 övergivna paket.
Tack till den tidigare ansvariga som bidrog till fri programvaru-miljön.
Se <a href="$(HOME)/devel/wnpp/">WNPP-sidorna</a>
för hela listan, och lägg till en kommentar till felrapporten och byt namn på
den till ITA: om du planerar att ta över paketet.</p>

<ul>
<li> <a href="http://packages.debian.org/unstable/gnome/fpm">fpm</a>
     &ndash; Lösenordshanterare.
     (<a href="http://bugs.debian.org/207849">rapport 207849</a>)</li>
</ul>

<p><strong>Vill du läsa DWN även i framtiden?</strong>
Hjälp oss att skapa detta nyhetsbrev.
Vi behöver fortfarande frivilliga skribenter som undersöker och rapporterar om
vad som händer i Debian.
Se <a href="$(HOME)/News/weekly/contributing">bidragssidan</a> om hur du kan
hjälpa till.
Vi ser fram emot ditt brev som du sänder till
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer editor="Filippo Giunchedi, Martin 'Joey' Schulze" translator="Peter Karlsson"
