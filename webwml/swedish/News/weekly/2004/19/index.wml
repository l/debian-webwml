#use wml::debian::weeklynews::header PUBDATE="2004-05-11" SUMMARY="OASIS, dokumentation, installationsprogram, SATA-RAID, varumärken, MiniConf, licenser, kärna, PNG, Bittorrent"
#use wml::debian::translation-check translation="1.6"

<p>Välkommen till årets 19:e utgåva av DWN, veckonyhetsbrevet för Debianfolk.
Om du gillar det ursprungliga PacMan-spelet kommer du säkert också tycka om
<a href="http://pacmanhattan.com/">New York-versionen</a> av det.
<a href="http://www.ffii.org/">FFII</a> har fått veta att EUs ministerråd har
valt att ignorera EU-parlamentet och istället planerar att
<a href="http://swpat.ffii.org/news/04/cons0408/">införa</a> en vårdslös
&rdquo;patentera allt&rdquo;-lösning på programvara och affärsmodeller.
</p>

<p><strong>Debians medlemskap i OASIS.</strong>
Mark Johnson
<a href="http://lists.debian.org/debian-devel-announce/2004/05/msg00002.html">rapporterade</a>
om Debians medlemskap i OASIS, organisationen för främjande av strukturerade
informationsstandarder.
Debian är den enda fri programvaruorganisationen som på något sätt är
representerad i denna standardiseringsorganisation och tillhandahåller därför
den enda rösten från fri programvara inom OASIS.
Alla Debianutvecklare är välkomna att gå med i valfri teknisk kommitté inom
OASIS de är intresserade av och uppmanas att göra det.
</p>

<p><strong>Hur mycket dokumentation finns det?</strong>
I ljuset av diskussioner nyligen om
<a href="http://www.catb.org/~esr/writings/cups-horror.html">kvaliteten på
dokumentationen</a> tittade Karsten M. Self på
<a href="http://lists.debian.org/debian-user/2004/05/msg00959.html">kvantiteten</a>
av dokumentation som finns i Debian.
En typisk skrivbordsinstallation innehåller omkring 1600 manualsidor vilket
motsvarar över 27000 utskrivna sidor; de över 60.000 manualsidorna i Debians
instabila utgåva motsvarar 261.000 utskrivna sidor, vilket motsvarar 523 böcker
eller 9152 USA-dollar i fotostatkopieringskostnad.
I den siffran ingår inte README-, HOWTO- eller RFC-dokument, Linux Gazette,
infosidor och annan direktdokumentation som också är tillgänglig.
</p>

<p><strong>Återblick över Debian-Installers utgivningsprocess.</strong>
Joey Hess
<a href="http://lists.debian.org/debian-boot/2004/05/msg00006.html">rapporterade</a>
om den senaste
<a href="http://kitenet.net/~joey/blog/entry/beta4/">betaversionen</a> av
<a href="$(HOME)/devel/debian-installer/">debian-installer</a>.
Denna utgåva hade stora problem vad gäller felrättning och testning.
Han kom med flera idéer om hur man kunde förbättra installationsgruppens arbete,
bland annat att öka på arbetstakten och att gå över till en modell liknande
testningsutgåvan för hantering av udeb-filerna.
Han skulle även vilja att ett utifrån tillgängligt testlaboratorium sattes upp
där de flesta arkitekturer kunde testas.
</p>

<p><strong>Seriell ATA-RAID på Debian.</strong>
Karl Schmidt förklarade i en
<a href="http://xtronics.com/reference/SATA-RAID-Debian.htm">guide</a> att den
senaste betautgåvan av debian-installer stöder seriell ATA (SATA), men att dra
igång en RAID fortfarande måste göras manuellt.
Grundidén var att installera Debian på en disk, partitionera den andra disken
med precis samma storlekar, kopiera Debianinstallationen från den första disken
och sedan ompartitionera och ansluta till den nedgraderade uppsättningen.
</p>

<p><strong>Utkast till ändring av DFSG.</strong>
Buddha Buck sände in ett första
<a href="http://lists.debian.org/debian-vote/2004/04/msg00304.html">utkast</a>
till förslag för ändring av
<a href="$(HOME)/social_contract#guidelines">Debians riktlinjer för fri
programvara</a> (DFSG) för att tillåta vissa sorters dokumentation, teckensnitt
och andra verk som inte uppfyller de existerade DFSG i Debian.
I grund och botten föreslog han att nämna dokumentation och annat tryckt
material, bilder, teckensnitt och ljudfiler och hantera dem explicit.
</p>

<p><strong>Debians varumärken.</strong>
Ean Schuessler drog igång en
<a href="http://lists.debian.org/debian-project/2004/05/msg00033.html">diskussion</a>
om huruvida Debians varumärke är till gagn eftersom
<a href="http://www.spi-inc.org/">SPI:s</a> juridiska ombud anser att Debian
bäst kunde tillgodoses genom att överge sina varumärken och med vilja göra
termen &rdquo;Debian&rdquo; generisk.
Det enda sättet att verkligen hålla ett varumärke är genom att upprätthålla det.
Ägaren måste vara den universella och slutgiltiga skiljedomaren för hur märket
används och måste visa att användningen noggrant övervakas och upprätthålls.
Detta kostar dock en hel del pengar.
</p>

<p><strong>Debian-minikonferens vid LinuxTag.</strong>
Alexander Schmehl söker förslag till föredrag till
<a href="http://www.infodrom.org/Debian/events/LinuxTag2004/day.html">Debiandagen</a>
som hålls torsdagen den 24 juni under
<a href="http://www.linuxtag.org/">LinuxTag</a> i Karlsruhe, Tyskland.
Detta är en endagskonferens tillägnad Debianfolk, inriktad mot avancerade
användare och utvecklare.
Vissa föredrag föreslogs men har ännu inte en föredragshållare.
Intresserade parter bör kontakta listan
<a href="http://lists.debian.org/debian-events-eu/">debian-events-eu</a>.
</p>

<p><strong>Heiseportalen kör Debian.</strong>
Enligt den tyska datortidsskriften c't kör den populära tyska
tekniknyhetsportalen
<a href="http://www.heise.de/">heise.de</a> på ett kluster Debian 3.0-maskiner.
Det består av 23 rackmonterade Xeon-2-servrar, varav 18 levererar HTML-sidor och
fem tillhandahåller bakgrundstjänster såsom MySQL-databaser och indexering, med
assistans från två Solarismaskiner för e-post och säkerhetskopior.
Webbplatsen uppfyller 92 miljoner HTTP-anrop per dag, databasen måste hantera
upp till två miljoner anrop i timmen, via en redundant lastbalanseringsmekanism.
Heise valde Debian på grund av den bekväma pakethanteringen och
uppdateringsfunktionerna.
</p>

<p><strong>Debians licenssamanfattningar.</strong>
Frank Lichtenheld och Andreas Barth har
<a href="http://lists.debian.org/debian-legal/2004/04/msg00409.html">arbetat</a>
på ett sätt att
<a href="$(HOME)/legal/licenses/">presentera</a> resultaten från debian-legal på
Debians webbplats vad gäller programvarulicenser.
Liknande listor finns hos
<a href="http://www.gnu.org/licenses/license-list.html">Free Software
Foundation</a> och
<a href="http://www.opensource.org/licenses/index.html">Open Source
Initiative</a>.
Debianprojektet använder dock andra kriterier för att bedöma hur licenserna
skall klassificeras, vilket visas i
<a href="$(HOME)/legal/licenses/byname">listan</a>.
</p>

<p><strong>Föredragna licenser för foruminnehåll.</strong>
Sebastian Feltel
<a href="http://lists.debian.org/debian-legal/2004/05/msg00069.html">undrade</a>
vilken licens han borde använda eller kräva för innehållet i ett
<a href="http://debianforum.de/">webbaserat forum</a>.
Han har använt
<a href="http://www.gnu.org/copyleft/fdl.html">GNU Free Documentation License</a>
tidigare, men eftersom Debianprojektet anser den vara icke-fri lämpar den sig
inte.
</p>

<p><strong>Grupp för underhåll av kärnan.</strong>
Andres Salomon
<a href="http://lists.debian.org/debian-devel/2004/05/msg00288.html">föreslog</a>
ett
<a href="http://alioth.debian.org/">Aliothprojekt</a> för att hantera paketering
av kärnan.
Francesco Lovergine
<a href="http://lists.debian.org/debian-devel/2004/05/msg00324.html">noterade</a>
att det första steget i denna riktning, skapandet av sändlistan debian-kernel,
har tagits, men att det tydligen missat målet.
</p>

<p><strong>Underhåll av PNG-bibliotek.</strong>
Josselin Mouette
<a href="http://lists.debian.org/debian-devel/2004/05/msg00306.html">föreslog</a>
att paket som länkas mot en version av <code>libng</code> skulle justeras.
Flera paket använder fortfarande inte versionsmärkta symboler och kräver bara
en omkompilering.
Att använda versionmärkta symboler är ett krav för att få en smärtfri övergång
för alla paket som fortfarande använder <code>libpng2</code> eller
<code>libpng10</code>.
När det är färdigt bör de justeras för att byggas mot libpng 1.2.x.
</p>

<p><strong>Bittorrent för den nuvarande Debianutgåvan.</strong>
Mattias Wadenstein
<a href="http://lists.debian.org/debian-cd/2004/04/msg00112.html">rapporterade</a>
att bittorrent-filer för den nuvarande utgåvan är
<a href="http://cdimage.debian.org/pub/test/deb-bt/debian-cd/torrents/3.0_r2/">tillgängliga</a>.
Tjänsten är för närvarande i betastadiet, så testa den och rapportera allt
konstigt som händer till
<a href="mailto:maswan@acc.umu.se">honom</a>.
Joey Hess
<a href="http://lists.debian.org/debian-cd/2004/05/msg00058.html">frågade</a> om
torrent-filer kunde skapas för de kompletta Sarge-iso-avbildningarna som skapas
varje vecka eftersom nästa betautgåva av
<a href="$(HOME)/devel/debian-installer/">debian-installer</a> kommer innehålla
kompletta iso-avbildningar och inte bara nätinstallationsavbildningar.
</p>

<p><strong>Debian med integrerat XML-stöd.</strong>
Debianprojektet
<a href="http://www.debian.org/News/2004/20040506">kungjorde</a> att den
kommande stabila utgåvan (med kodnamnet Sarge) kommer innehålla komplett
integrerat XML-stöd.
Flera verktygskedjor för XSL(T)-hantering, ett XML-katalogsystem som uppfyller
alla standarder och ett Debian-XML-policydokument för både Debianutvecklare och
-användare utgör ryggraden i en komplett, hyllvarusystem för XML-utvecklare och
-författare.
</p>

<p><strong>Säkerhetsuppdateringar.</strong>
Ni kan rutinen, se till att uppdatera era system om ni har något av
dessa paket installerade.</p>

<ul>
<li><a href="$(HOME)/security/2004/dsa-501">exim</a> &ndash;
    Buffertspill.
<li><a href="$(HOME)/security/2004/dsa-502">exim-tls</a> &ndash;
    Buffertspill.
</ul>

<p><strong>Nya eller anmärkningsvärda paket.</strong>
Följande paket har
<a href="http://packages.debian.org/unstable/newpkg_main">nyligen</a>
lagts till det instabila Debianarkivet eller innehåller viktiga uppdateringar.
</p>

<ul>
<li><a href="http://packages.debian.org/unstable/misc/bochs-svga">bochs-svga</a>
    &ndash; SVGA-insticksprogram för Bochs.
<li><a href="http://packages.debian.org/unstable/otherosfs/burn">burn</a>
    &ndash; Kommandoradsverktyg för att skriva data-cd, ljud-cd, iso-cd och
            cd-kopior.
<li><a href="http://packages.debian.org/unstable/sound/cynthiune">cynthiune</a>
    &ndash; Musikspelare för GNUstep.
<li><a href="http://packages.debian.org/unstable/devel/mkvmlinuz">mkvmlinuz</a>
    &ndash; Skapa en kärna för att starta en PowerPC-maskin från Open Firmware.
<li><a href="http://packages.debian.org/unstable/x11/sdm">sdm</a>
    &ndash; Säker skärmhanterare.
</ul>

<p><strong>Övergivna paket.</strong>
Tre paket övergavs under veckan och behöver nya ansvariga, vilket totalt ger
162 övergivna paket.
Tack till de tidigare ansvariga som bidrog till fri programvaru-miljön.
Se <a href="$(HOME)/devel/wnpp/">WNPP-sidorna</a>
för hela listan, och lägg till en kommentar till felrapporten och byt namn på
den till ITA: om du planerar att ta över paketet.</p>

<ul>
<li> <a href="http://packages.debian.org/unstable/interpreters/libncurses-ruby">ncurses-ruby</a>
     &ndash; Rubyutökning för C-biblioteket ncurses.
     (<a href="http://bugs.debian.org/247983">rapport 247983</a>)
     </li>
<li> <a href="http://packages.debian.org/unstable/net/raggle">raggle</a>
     &ndash; Konsolbaserad RSS-samlare.
     (<a href="http://bugs.debian.org/247988">rapport 247988</a>)
     </li>
<li> <a href="http://packages.debian.org/unstable/doc/rdoc">rdoc</a>
     &ndash; Skapa dokumentation från rubykällkodsfiler.
     (<a href="http://bugs.debian.org/247989">rapport 247989</a>)
     </li>
</ul>

<p><strong>Vill du läsa DWN även i framtiden?</strong>
Hjälp oss att skapa detta nyhetsbrev.
Vi behöver fortfarande frivilliga skribenter som undersöker och rapporterar om
vad som händer i Debian.
Se <a href="$(HOME)/News/weekly/contributing">bidragssidan</a> om hur du kan
hjälpa till.
Vi ser fram emot ditt brev som du sänder till
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer editor="Karsten M. Self, Michael Below, Martin 'Joey' Schulze"
