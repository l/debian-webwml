#use wml::debian::weeklynews::header PUBDATE="2004-01-27" SUMMARY="Portmap, FOSDEM, Exim, utgivning, GR, Hurd, Mac, Raid, enkät, webbläsare, USB, KDE"
#use wml::debian::translation-check translation="1.8"

<p>Välkommen till årets fjärde utgåva av DWN, veckonyhetsbrevet för Debianfolk.
Ognyan Kulev rättade en begränsning som funnit sedan länge och släppte en
inofficiell
<a href="http://lists.gnu.org/archive/html/bug-hurd/2004-01/msg00095.html">patch</a>
för Hurd som gör att det äntligen tillåter ext2-filsystem att vara större än
2 Gbyte.
Joe Barr
<a href="http://www.newsforge.com/article.pl?sid=03/12/02/1252249">letade</a>
efter en stor escape-knapp för hjärnan, ett bra sätt att koppla bort hjärnan som
verkligen låter dig få hjärnsläpp för en stund.
Sedan upptäckte han
<a href="http://www.frozen-bubble.org/">frozen-bubble</a>, men lyckades ändå
skriva sin artikel.
Februariutgåvan av den italienska tidningen
<a href="http://www.linuxpro.it/">Linux Pro</a> innehåller en ögonblicksbild av
Debian Sarge (uttestningsutgåvan) på en dvd respektive 4 cd:ar.
</p>

<p><strong>Nya portmappaket är dövt.</strong>
Josselin Mouette
<a href="http://lists.debian.org/debian-devel-0401/msg01512.html">presenterade</a>
ett nytt
<a href="http://packages.debian.org/portmap">portmap</a>-paket som i
standardkonfiguration inte lyssnar på nätverket.
Paketet har modifierats på detta sätt eftersom det installeras på mängder av
skrivbordsmaskiner som inte behöver lyssna på nätverket; om det lyssnar är det
en möjlig svaghet i säkerheten för skrivbordsanvändare.
</p>

<p><strong>FOSDEM: Artiklar önskas.</strong>
Wouter Verhelst
<a href="http://lists.debian.org/debian-events-eu-0401/msg00065.html">bad om</a>
artiklar på valfritt ämne som skall presenteras i det delade utvecklarrummet vid
det kommande
<a href="$(HOME)/events/2004/0221-fosdem">FOSDEM</a>.
Givet att evenemanget i allmänhet är inriktat mot utvecklare snarare än
utvecklare bör föredragen vara mer eller mindre tekniska, och bör vara ungefär
en timma långa.
</p>

<p><strong>Ta bort beroende på Exim.</strong>
Marc Haber
<a href="http://lists.debian.org/debian-devel-0401/msg01184.html">undrade</a>
vad han skulle göra med omkring 50 paket i arkivet som fortfarande anger ett
beroende på
<a href="http://packages.debian.org/exim">exim</a> istället för
<a href="http://packages.debian.org/exim4">exim4</a>.
Eftersom Exim 3 inte längre stöds uppströms och Exim 4 är den förvalda
e-postservern för Sarge tänkte han sända in önskelistefelrapporter mot dessa
paket.
Dock kan man bara inte rakt av
<a href="http://lists.debian.org/debian-devel-0401/msg01190.html">byta ut</a>
Exim 3 mot Exim 4 eftersom det använder ett annat format på
konfigurationsfilerna som inte enkelt kan konverteras.
</p>

<p><strong>Ta bort användaren &rdquo;operator&rdquo;.</strong>
Colin Watson
<a href="http://lists.debian.org/debian-devel-0401/msg01324.html">ville</a> veta
vilken hemkatalog som skall användas för användaren &rdquo;operator&rdquo;.
Historiskt har denna användare enbart används för att dumpa diskar och att logga
in utifrån utan NIS, NFS och liknande.
Eftersom den inte som standard har en riktig hemkatalog kan dock kontot inte
<a href="http://lists.debian.org/debian-devel-0401/msg01626.html">tillhandahålla</a>
den här funktionaliteten.
Diskussionen
<a href="http://lists.debian.org/debian-devel-0401/msg01625.html">övertygade</a>
Colin om att användaren skulle tas bort från nya installationer.
</p>

<p><strong>Utöka Debians utgivningsprocedur?</strong>
Lucas Nussbaum
<a href="http://lists.debian.org/debian-devel-0401/msg01366.html">föreslog</a>
att de stabila utgåvorna inte längre skulle fortsättas och att man istället bara
använder utvecklingsgrenar där paket hamnar där paketansvariga ber om, på samma
sätt som Raphaël Hertzog förklarade i sitt
<a href="$(HOME)/vote/2002/platforms/raphael#release1">program</a>.
Adrian Bunk
<a href="http://lists.debian.org/debian-devel-0401/msg01554.html">protesterade</a>
och förklarade att många paket måste gå in i uttestningsutgåvan precis samtidigt
för att undvika att paket inte kan installeras.
Han tog även upp frågan om stöd för säkerhetsuppdatering för dessa
ögonblicksbilder.
</p>

<p><strong>Jämförelse mellan de två allmänna resolutionerna.</strong>
Anthony DeRobertis
<a href="http://lists.debian.org/debian-vote-0401/msg01609.html">jämförde</a>
Raul Millers
<a href="http://lists.debian.org/debian-vote-0401/msg01453.html">utkast</a> och
Andrew Suffields föreslagna
<a href="http://lists.debian.org/debian-vote-0401/msg01526.html">allmänna
resolution</a> om att ändra i det
<a href="$(HOME)/social_contract">sociala kontraktet</a>.
Han jämför de båda förslagen mening för mening, vilket bör vara till hjälp för
de som vill förstå vad som skiljer i deras avsikter.
</p>

<p><strong>Öppen Debian GNU/Hurd-maskin.</strong>
Gürkan Sengün
<a href="http://lists.debian.org/debian-hurd-0401/msg00050.html">presenterade</a>
att han gjort en öppen maskin med Debian GNU/Hurd
<a href="http://hurd.she.kicks-ass.org:8084/">tillgänglig</a>.
Utvecklare som är intresserade kan kontakta honom per
<a href="mailto:gurkan@linuks.mine.nu">e-post</a> och be om ett konto om de vill
utforska Debian GNU/Hurd eller testa eller kompilera sina paket.
</p>

<p><strong>Installera Debian på Thunderbird mini-ITX.</strong>
Henry Kingman
<a href="http://linuxdevices.com/articles/AT5006522831.html">förklarade</a>
hur man installerar Debian GNU/Linux på ett Lippert Thunderbird
mini-ITX-moderkort baserat på en Pentium-M-processor.
Det är inte specifikt ett inbyggt projekt, men det uppvisar problem som liknar
de som uppstår för Linuxutvecklare som arbetar på moderkort med relativt nya
kretsuppsättningar.
Artikeln innehåller beskrivningar av hur man börjar med bf24-startdisketterna
och ställer in X11 och ljud.
</p>

<p><strong>Nybörjarguide för Linux på Mac.</strong>
David Mertz
<a href="http://www-106.ibm.com/developerworks/linux/library/l-pmac.html">förklarade</a>
att Linux inte bara är till för x86-burkar, utan fungerar precis lika bra på
PowerPC-maskiner.
Han förklarade varför man skulle vilja köra Linux på en Mac och utvärderade
Debian, Knoppix, Yellow Dog och Mandrake på PowerPC.
David tyckte att han inte riktigt kunde rekommendera Debian, mest på grund av de
problem han hade med att få X11 att fungera.
</p>

<p><strong>MD/programvaru-RAID-stöd i debian-installer.</strong>
Paul Fleischer
<a href="http://lists.debian.org/debian-boot-0401/msg02298.html">berättade</a>
att han har arbetat på att få in MD-stöd i
<a href="$(HOME)/devel/debian-installer/">debian-installer</a>.
Han har tillverkat paketet <code>mdadm-udeb</code> samt udeb-paketet
<code>mdcfg</code>, vilket innehåller de debconfsaker som behövs för
inställningen, och den blockfil som behövs för <code>partconf</code>.
Paul
<a href="http://lists.debian.org/debian-boot-0401/msg02337.html">gjorde</a>
<a href="http://proguy.dk/d-i/">källkodspaketen</a> tillgängliga även om
installationen för närvarande misslyckas när man konfigurerar en kärna för
systemet, vilket innebär att användaren måste installera <code>mdadm</code> på
målpartitionen och försöka igen.
</p>

<p><strong>Ny popularitetstävling.</strong>
Bill Allombert
<a href="http://lists.debian.org/debian-www-0401/msg00266.html">presenterade</a>
<a href="http://popcon.debian.org/">popcon.debian.org</a>, som innehåller
användningsstatistik för paket.
Om du vill att enkäten skall innehålla information om vilken programvara som
används på dina maskiner är allt du behöver att göra att installera paketet
<a href="http://packages.debian.org/popularity-contest">popularity-contest</a>.
Bland annat används resultaten för att bestämma vilka paket som skall läggas på
installations-cd:n istället för de andra skivorna.
</p>

<p><strong>Korrekt användning av @debian.org-adresser.</strong>
Michael Banck presenterade
<a href="http://lists.debian.org/debian-project-0401/msg00051.html">resultaten</a>
från sin
<a href="http://lists.debian.org/debian-project-0401/msg00011.html">enkät</a> om
vad som är korrekt användning av @debian.org-adresser.
Omkring hundra utvecklare svarade, vilket är ungefär en niondel av de
registrerade användarna.
Att använda @debian.org-adresser i samband med fri programvara eller på
personliga hemsidor ansågs helt klart vara okej, medan det ganska tydligt ansågs
inte vara okej att använda dem där det inte fanns koppling mot fri programvara
eller som en rent allmän e-postadress.
</p>

<p><strong>Ny förvald textwebbläsare.</strong>
James Troup
<a href="http://lists.debian.org/debian-devel-0401/msg01727.html">rapporterade</a>
att han ned degraderad den textbaserade webbläsaren
<a href="http://lynx.isc.org/">lynx</a> från standardprioritet till valfri.
Den nya förvalda textwebbläsaren är nu
<a href="http://www.w3m.org/">w3m</a> som bland annat har stöd för tabeller.
Viss diskussion förekom om huruvida
<a href="http://links.sourceforge.net/">links</a> skulle ha främjats istället,
men än så länge har inte beslutet ändrats.
</p>

<p><strong>Starta från en USB-minnen.</strong>
Rene Mayrhofer
<a href="http://lists.debian.org/debian-devel-0401/msg01507.html">presenterade</a>
en ny version av
<a href="http://packages.debian.org/mkinitrd-cd">mkinitrd-cd</a> med stöd för
att starta från USB-cd-rom/dvd-enheter, USB-minnen och USB-hårddiskar.
Det är därmed inte längre bara ett allt-i-ett-paket för att skapa startbara
live-cd-rom:ar, och han undrade om han borde byta namn på paketet.
</p>

<p><strong>KDE 3.1.5 i den instabila utgåvan.</strong>
Chris Cheney
<a href="http://lists.debian.org/debian-devel-0401/msg01629.html">rapporterade</a>
att alla delar av KDE 3.1 har sänts in till den instabila utgåvan.
Eftersom autobyggarnätverket ännu inte har uppdaterat sin <code>g++</code> på
grund av dess
<a href="http://lists.debian.org/debian-devel-0401/msg01652.html">policy</a> om
att ta så lite tid som möjligt har dock de flesta paket ännu inte byggts för
andra arkitekturer än IA-32.
</p>

<p><strong>Statistik från byggservrarna.</strong>
Ingo Jürgensmann
<a href="http://lists.debian.org/debian-devel-0401/msg01689.html">presenterade</a>
ytterligare
<a href="http://www.buildd.net/">information</a> om Debians
<a href="http://buildd.debian.org/">nätverk</a> av byggservrar.
Den läser &rdquo;wanna-build&rdquo;-databasen och visar den.
Tilläggsinformation lades till om maskiner för alla arkitekturer, däribland
status, maskintyper, processor och information om diskar.
</p>

<p><strong>Dokumentation om källkodsarkiv.</strong>
Henning Makholm
<a href="http://lists.debian.org/debian-devel-0401/msg01796.html">noterade</a>
att Debian inte skickar med tillräcklig
<a href="$(HOME)/doc/debian-policy/ap-pkg-sourcepkg#s-pkg-sourcearchives">dokumentation</a>
om ofördärvade och andra källkodsarkiv och skrev därför ett utkast.
Han ber om kommentarer på utkastet och vill också veta vad som bör läggas till
i det.
</p>

<p><strong>Säkerhetsuppdateringar.</strong>
Ni kan rutinen, se till att uppdatera era system om ni har något av
dessa paket installerade.</p>

<ul>
<li><a href="$(HOME)/security/2004/dsa-429">GnuPG</a> &ndash;
    Kryptografisk svaghet i ElGamal-signeringsnycklar.
</ul>

<p><strong>Nya eller anmärkningsvärda paket.</strong>
Följande paket har
<a href="http://packages.debian.org/unstable/newpkg_main">nyligen</a>
lagts till det instabila Debianarkivet eller innehåller viktiga uppdateringar.
</p>

<ul>
<li><a href="http://packages.debian.org/unstable/hamradio/baycomepp">baycomepp</a>
    &ndash; Drivrutiner för epp-paketradiomodemet HB9JNX.
<li><a href="http://packages.debian.org/unstable/hamradio/baycomusb">baycomusb</a>
    &ndash; Drivrutiner för epp-paketradiomodemet HB9JNX.
<li><a href="http://packages.debian.org/unstable/devel/cl-rlc">cl-rlc</a>
    &ndash; Common LISP RLC-kretssimulator.
<li><a href="http://packages.debian.org/unstable/admin/convertfs">convertfs</a>
    &ndash; Konvertera filsystem på plats.
<li><a href="http://packages.debian.org/unstable/mail/elmo">elmo</a>
    &ndash; Textbaserat e-postprogram med stöd för SMTP och POP3.
<li><a href="http://packages.debian.org/unstable/math/freefem3d">freefem3d</a>
    &ndash; Språk och lösning för partiella differentialekvationer i 3D.
<li><a href="http://packages.debian.org/unstable/x11/gpe-contacts">gpe-contacts</a>
    &ndash; Kontakthanterare för GPE.
<li><a href="http://packages.debian.org/unstable/utils/irda-utils">irda-utils</a>
    &ndash; Verktyg för hantering av IrDA.
<li><a href="http://packages.debian.org/unstable/python/kodos">kodos</a>
    &ndash; Visuell redigerare för reguljära uttryck.
<li><a href="http://packages.debian.org/unstable/kde/kregexpeditor">kregexpeditor</a>
    &ndash; Insticksprogram för grafisk redigering av reguljära uttryck.
<li><a href="http://packages.debian.org/unstable/editors/mell">mell</a>
    &ndash; Emacs LISP-bibliotek skrivet av Hiroyuki Komatsu.
<li><a href="http://packages.debian.org/unstable/utils/opensc">opensc</a>
    &ndash; Smartkortverktyg med stöd för PKCS#15-kompatibla kort.
<li><a href="http://packages.debian.org/unstable/text/prime">prime</a>
    &ndash; Japansk prediktiv indatametodredigerare.
<li><a href="http://packages.debian.org/unstable/science/qgis">qgis</a>
    &ndash; Geografiskt informationssystem (GIS).
<li><a href="http://packages.debian.org/unstable/text/sary">sary</a>
    &ndash; Suffixvektorbibliotek (program).
<li><a href="http://packages.debian.org/unstable/net/sipcalc">sipcalc</a>
    &ndash; Avancerad konsolbaserad ip-delnätsminiräknare.
<li><a href="http://packages.debian.org/unstable/utils/slbackup">slbackup</a>
    &ndash; Skolelinux säkerhetskoperingssystem.Backup system.
<li><a href="http://packages.debian.org/unstable/comm/tor">tor</a>
    &ndash; Anonymt kommunikationssystem.
</ul>

<p><strong>Vill du läsa DWN även i framtiden?</strong>
Hjälp oss att skapa detta nyhetsbrev.
Vi behöver fortfarande frivilliga skribenter som undersöker och rapporterar om
vad som händer i Debian.
Se <a href="$(HOME)/News/weekly/contributing">bidragssidan</a> om hur du kan
hjälpa till.
Vi ser fram emot ditt brev som du sänder till
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer editor="Michael Banck, Matt Black, Andre Lehovich, Tobias Toedter, Martin 'Joey' Schulze" translator="Peter Karlsson"
