#use wml::debian::weeklynews::header PUBDATE="2004-09-21" SUMMARY="Säkerhet, Ubuntu, virus, CA, licens, GFS, källkod, installerare, cd+dvd"
#use wml::debian::translation-check translation="1.3"

<p>Välkommen till årets 37:e utgåva av DWN, veckonyhetsbrevet för Debianfolk.
I ett nummer av den tyska datortidningen c't nyligen fanns en artikel om Debian
GNU/Linux på bärbara datorer, med bland annat ett test av fjorton aktuella
modeller av bärbara datorer.
En maskin, en ASUS M2400N, kom förinstallerad med Debian GNU/Linux från
<a href="http://www.xtops.de/">Xtops.DE</a>.
</p>

<p><strong>Stärka säkerheten i Debian.</strong>
<a href="http://sourceforge.net/projects/debianhardened">Debian Hardened</a> är
ett nytt projekt som
<a href="http://lists.debian.org/debian-legal/2004/09/msg00126.html">vill</a>
bli ett officiellt
<a href="$(HOME)/devel/">underprojekt</a> i Debian.
Dess mål är att tillhandahålla ett komplett träd med härdade kärnor och
programvarupaket till en standard-Debiandistribution, utan att med det bilda en
ny distribution som
<a href="http://www.adamantix.org/">Adamantix</a>, samt att göra det enkelt att
härda alla maskiner som kör Debian GNU/Linux.
</p>

<p><strong>Ubuntu 4.10-förhandsutgåva släppt.</strong>
Benjamin Mako Hill
<a href="http://lwn.net/Articles/102248/">presenterade</a> den första
betautgåvan av
<a href="http://www.ubuntulinux.org/">Ubuntu Linux</a> (alias &rdquo;Warty
Warthog&rdquo;).
Den nya distributionen baseras på Debian, innehåller GNOME 2.8 och finns för
x86-, AMD64- och PowerPC-arkitekturerna.
Ubuntu planerar nya utgåvor var sjätte månad, med arton månaders
säkerhetsuppdatering för varje
<a href="http://www.netsplit.com/blog/work/canonical/ubuntu_and_debian.html">utgåva</a>.
<a href="http://www.ubuntulinux.org/ubuntu/relationship/document_view">släktskapssidan</a>
innehåller en del detaljer om deras utgivningsprocedur.
</p>

<p><strong>Uppdatera virusdatabaser i Debians stabila utgåva.</strong>
Joey Schulze
<a href="http://lists.debian.org/debian-devel/2004/09/msg00795.html">undrade</a>
om hur man skall hålla databaser för virus- och säkerhetsprogram,
skräppostfilter och liknande à jour för den kommande Debianutgåvan.
<a href="http://lists.debian.org/debian-devel/2004/09/msg00788.html">Nessus</a>
och ClamAV använder speciella insticksprogram för att uppdatera sina databaser
och
<a href="http://lists.debian.org/debian-devel/2004/09/msg00793.html">f-prot</a>
använder ett installationspaket.
Martin Michlmayr
<a href="http://lists.debian.org/debian-devel/2004/09/msg00801.html">föreslog</a>
att man istället skulle uppdatera policyn för den stabila utgåvan.
</p>

<p><strong>Underhålla SSL-certifikat.</strong>
Kai Hendry
<a href="http://lists.debian.org/debian-devel/2004/09/msg00955.html">undrade</a>
varför han måste bygga sin egen certifikatutfärdare (CA) när
<a href="http://www.spi-inc.org/">SPI</a> har en CA och skulle kunna dela ut
certifikat för att göra Debiananvändarnas liv enklare.
Javier Fernández-Sanguino Peña
<a href="http://lists.debian.org/debian-devel/2004/09/msg00974.html">förklarade</a>
att SPI inte är en CA utan bara använder certifikat för eget bruk, samt kanske
för närliggande projekt.
</p>

<p><strong>Open Software License v2.1.</strong>
Matthew Wilcox
<a href="http://lists.debian.org/debian-legal/2004/09/msg00179.html">inledde</a>
en ny diskussion om version 2.1 av
<a href="http://www.opensource.org/licenses/osl-2.1.php">Open Software
License</a> efter att version 2.0 inte
<a href="http://lists.debian.org/debian-legal/2004/05/msg00118.html">ansågs</a>
fri enligt
<a href="$(HOME)/social_contract#guidelines">Debians riktlinjer för fri
programvara</a>.
Anthony DeRobertis
<a href="http://lists.debian.org/debian-legal/2004/09/msg00220.html">hävdade</a>
att den nya versionen fortfarande inte är fri, Andrew Suffield är av samma
<a href="http://lists.debian.org/debian-legal/2004/09/msg00182.html">åsikt</a>.
</p>

<p><strong>Debian och Global File System?</strong>
En
<a href="http://newsvac.newsforge.com/article.pl?sid=04/09/09/028214">artikel</a>
på Newsforge skrev att Angelo Ovidi
<a href="http://xfdeb.sourceforge.net/">släppt</a> det första inofficiella
kärnpaketet för Debian med stöd för Global File System (GFS) på en vanlig
2.6.8.1-kärna.
GFS är journalförande och har stöd för att hantera fel i klienter, med mera.
Bastian Blank har redan byggt och sänt in en första uppsättning
<a href="http://lophos.multibuild.org/svn/cluster/">officiella paket</a> till
den instabila utgåvan, endast ett paket väntar fortfarande i inkommandekön.
</p>

<p><strong>Saknade källkodspaket i Sarge.</strong>
Jeroen van Wolffelaar
<a href="http://lists.debian.org/debian-release/2004/09/msg00210.html">upptäckte</a>
att flera binärpaket saknar motsvarande källkodspaket i
<code>Sources</code>-filen.
Det betyder att det varken finns någon förtroendeväg från arkivsigneringsnyckeln
eller möjlighet att bygga samma version med
<code>apt-get -b source</code>.
</p>

<p><strong>Planering för utgivningskandidat av installationsprogrammet.</strong>
Joey Hess
<a href="http://lists.debian.org/debian-release/2004/09/msg00291.html">lade
märke till</a> att den nya
<a href="$(HOME)/devel/debian-installer/">debian-installer</a> fungerar hyfsat
för ytterligare en utgåva.
Han önskar presentera en ny utgivningskandidat inom kort och försökte formulera
ett gruppmål för
<a href="http://meeting.ffis.de/Oldenburg2004/">utvecklarmötet</a> i Oldensburg,
Tyskland den här veckan, så att alla utvecklare kan jobba på samma sak.
</p>

<p><strong>Veckovis byggda cd:ar och dvd:er.</strong>
Santiago Garcia Mantinan
<a href="http://lists.debian.org/debian-cd/2004/09/msg00081.html">rapporterade</a>
att han nu återigen automatiskt bygger cd- och dvd-avbildningar för Sarge
veckovis.
De använder nu
<a href="http://www.einval.com/~steve/software/JTE/">JTE</a> för att snabbare
generera avbildningarna.
På grund av det nya sättet på vilket de framställs kan de nya avbildningarna
innehålla fel, så rapportera eventuella problem till sändlistan
<a href="http://lists.debian.org/debian-cd/">debian-cd</a>.
</p>

<p><strong>Versionsfakta för Sarge.</strong>
Rob Bradford
<a href="http://lists.debian.org/debian-doc/2004/09/msg00033.html">rapporterade</a>
att
<a href="$(HOME)/releases/sarge/">versionsfakta</a> för Sarge till slut
skrivits.
Översättare som tidigare varit besvikna över att en engelsk version saknats kan
nu börja översätta
<a href="http://cvs.debian.org/ddp/manuals.sgml/release-notes/?cvsroot=debian-doc">dokumentet</a>.
</p>

<p><strong>LSB-status i Sarge?</strong>
Martin Michlmayr
<a href="http://lists.debian.org/debian-lsb/2004/08/msg00002.html">frågade</a>
om status för
<a href="http://www.linuxbase.org/">Linux Standard Base</a> (LSB) i Debian Sarge.
Jeff Licquia
<a href="http://lists.debian.org/debian-lsb/2004/08/msg00004.html">förklarade</a>
att han redan jobbar på LSB 2.0 och att han bara förväntar problem med den
dynamiska länkare, glibc,
<a href="http://packages.debian.org/diff">diff</a>,
<a href="http://packages.debian.org/coreutils">coreutils</a> och
<a href="http://www.pathname.com/fhs/">Filesystem Hierarchy Standard</a>.
</p>

<p><strong>Säkerhetsuppdateringar.</strong>
Ni kan rutinen, se till att uppdatera era system om ni har något av
dessa paket installerade.</p>

<ul>
<li><a href="$(HOME)/security/2004/dsa-545">cupsys</a> &ndash;
    Överbelastningsattack.
<li><a href="$(HOME)/security/2004/dsa-546">gdk-pixbuf</a> &ndash;
    Flera sårbarheter.
<li><a href="$(HOME)/security/2004/dsa-547">imagemagick</a> &ndash;
    Buffertspill.
<li><a href="$(HOME)/security/2004/dsa-548">imlib</a> &ndash;
    Exekvering av godtycklig kod.
<li><a href="$(HOME)/security/2004/dsa-549">gtk+2.0</a> &ndash;
    Flera sårbarheter.
<li><a href="$(HOME)/security/2004/dsa-550">wv</a> &ndash;
    Exekvering av godtyckliga kommandon.
</ul>

<p><strong>Debianpaket introducerade förra veckan.</strong>
Varje dag
<a href="http://www.livejournal.com/users/debaday/">beskrivs</a> ett nytt
Debianpaket från uttestningsutgåvan.
Om du känner till ett obskyrt paket som du tror andra också skulle vilja veta
mer om skriver du till
<a href="http://www.livejournal.com/userinfo.bml?user=debaday">Andrew Sweger</a>.
Dagens Debianpaket introducerade följande paket under veckan som gick.
</p>

<ul>
<li> <a href="http://www.livejournal.com/users/debaday/34629.html">logjam</a>
     &ndash; Klient för LiveJournal-baserade servrar.
<li> <a href="http://www.livejournal.com/users/debaday/35014.html">sash</a>
     &ndash; Fristående skal.
<li> <a href="http://www.livejournal.com/users/debaday/35264.html">k3b</a>
     &ndash; Sofistikerat cd-brännarprogram för KDE.
<li> <a href="http://www.livejournal.com/users/debaday/35503.html">ntlmaps</a>
     &ndash; Mellanserver för NTLM-autentisering.
<li> <a href="http://www.livejournal.com/users/debaday/35599.html">openvpn</a>
     &ndash; Server för virtuella privata nätverk.
</ul>

<p><strong>Övergivna paket.</strong>
Ett paket övergavs under veckan och behöver nya ansvarig, vilket totalt ger
154 övergivna paket.
Tack till de tidigare ansvariga som bidrog till fri programvaru-miljön.
Se <a href="$(HOME)/devel/wnpp/">WNPP-sidorna</a>
för hela listan, och lägg till en kommentar till felrapporten och byt namn på
den till ITA: om du planerar att ta över paketet.</p>

<ul>
<li> <a href="http://packages.debian.org/unstable/x11/regexplorer">regexplorer</a>
     &ndash; Utforska reguljära uttryck visuellt.
     (<a href="http://bugs.debian.org/271737">rapport 271737</a>)
     </li>
</ul>

<p><strong>Vill du läsa DWN även i framtiden?</strong>
Hjälp oss att skapa detta nyhetsbrev.
Vi behöver fortfarande frivilliga skribenter som undersöker och rapporterar om
vad som händer i Debian.
Se <a href="$(HOME)/News/weekly/contributing">bidragssidan</a> om hur du kan
hjälpa till.
Vi ser fram emot ditt brev som du sänder till
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer editor="Andre Lehovich, Martin 'Joey' Schulze" translator="Peter Karlsson"
