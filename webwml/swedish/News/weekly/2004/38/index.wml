#use wml::debian::weeklynews::header PUBDATE="2004-09-28" SUMMARY="Utgivning, robot, borttagning, organigram, BTS, Sarge, XDM, FDL, installationsprogram"
#use wml::debian::translation-check translation="1.2"

<p>Välkommen till årets 38:e utgåva av DWN, veckonyhetsbrevet för Debianfolk.
Brad Fitzpatrick från LiveJournal/Danga höll ett föredrag vid årets
<a href="http://conferences.oreillynet.com/os2004/">OSCON</a> om fri programvara
i en storskalig webbtillämpning som baseras på Debians operativsystem.
Slashdot
<a href="http://linux.slashdot.org/linux/04/09/15/003202.shtml">rapporterade</a>
om
<a href="http://sourceforge.net/projects/debianhardened">härdandeprojektet</a>
för Debian som nyligen
<a href="http://lists.debian.org/debian-legal/2004/09/msg00126.html">inleddes</a>
av Lorenzo Hernandez Garcia-Hierro.
</p>

<p><strong>Mer om utgivningen av Sarge.</strong>
Steve Langasek skrev en
<a href="http://lists.debian.org/debian-devel-announce/2004/09/msg00005.html">rapport</a>
om utgivningen av Sarge där han förklarade vilka paket som blockerar övergången
för andra till uttestningsutgåvan.
Det problem som huvudsakligen blockerar nu verkar vara att det inte finns någon
automatkompileringsninfrastruktur för att bygga säkerhetsuppdateringar för
uttestningsutgåvan.
En ny utgivningskandidat för
<a href="$(HOME)/devel/debian-installer/">installationsprogrammet</a> förväntas
inom kort och antalet utgivningskritiska fel minskar, men inte så fort som
förväntat.
</p>

<p><strong>Övervakningsrobot drivs av Debian.</strong>
Denna
<a href="http://www.linuxdevices.com/news/NS7830788916.html">artikel</a> handlar
om en övervakningsrobot som nyligen gått över till att använda Debian som
operativsystem.
Ingenjör Dave Northrup säger att Debian utmärkte sig på grund av sitt arbete med
att tillhandahålla en enormt stabil och välbeprövad uppsättning paket.
Deras kommersiella system är väldigt nedbantade versioner av Debian GNU/Linux
och deras forskningssystem kommer ha fasats över till fullständiga utgåvor av
Debian vid årets slut.
</p>

<p><strong>Stöd för borttagna paket?</strong>
Andreas Krüger
<a href="http://lists.debian.org/debian-release/2004/09/msg00348.html">undrade</a>
hur paket stöds som funnits i Sarge vid en tidpunkt men som senare tagits bort
under uttestningsutgåvans livscykel.
Han nämnde en
<a href="http://bugs.debian.org/115787">önskelistefelrapport</a> om att
implementera nedgraderingsstöd.
Frank Lichtenheld
<a href="http://lists.debian.org/debian-release/2004/09/msg00350.html">påpekade</a>
att
<a href="http://packages.debian.org/aptitude">aptitude</a> har en speciell
kategori för utgångna paket så att de enkelt kan tas bort.
</p>

<p><strong>Graf över Debians organisation.</strong>
Martin F. Krafft sammanställde ett
<a href="http://people.debian.org/~madduck/organigram/">organigram</a> över
Debians organisation, huvudsakligen för sin kommande
<a href="http://www.opensourcepress.de/index.php?26&amp;backPID=15&amp;tt_products=16">bok</a>.
Han
<a href="http://lists.debian.org/debian-www/2004/09/msg00200.html">släppte</a>
den under
<a href="http://www.opensource.org/licenses/artistic-license.php">Artistic
License</a> och medger att det inte går att representera hela Debians
organisation i en graf, men ansåg att den här representationen duger.
Han tar gärna emot konstruktiv kritik och förslag.
</p>

<p><strong>Felrapporter via IMAP uppdaterad.</strong>
Andreas Barth
<a href="http://lists.debian.org/debian-devel-announce/2004/09/msg00010.html">rapporterade</a>
att LDAP-skalet mot
<a href="http://bugs.debian.org/">felrapporteringssystemet</a> även ger tillgång
till stängda felrapporter.
Systemet har också gått över till en vanlig Woody OpenLDAP-installation som
använder standard-LDAP-porten.
Den nya slapd använder en ny bas-dn: <code>dc=bugs,dc=debian,dc=org</code> och
de gamla systemen på master och spohr rekommenderas inte längre.
</p>

<p><strong>Övergång av felrättelser till Sarge.</strong>
Jeroen van Wolffelaar
<a href="http://lists.debian.org/debian-devel-announce/2004/09/msg00007.html">påminde</a>
utvecklarna om att utgivningsgruppen behöver hjälp med att försäkra att viktiga
felrättelser kommer in i Sarge.
Han bifogade en förteckning över paket för vilka han inte har aktuell
information.
Om du ansvarar för ett eller flera paket som har nyare versioner i Sid än i
Sarge bör du besöka
<a href="http://www.wolffelaar.nl/~sarge/">databasen för administrering av
uppdateringar</a> och uppdatera informationen.
</p>

<p><strong>Dokumentera underkategorier.</strong>
Gustavo Franco
<a href="http://lists.debian.org/debian-devel/2004/09/msg01205.html">undrade</a>
om det behövdes ny och mer exakt dokumentation för undersektioner.
Han snubblade över ett paket som tydligen skulle passa i flera sektioner.
Enrico Zini
<a href="http://lists.debian.org/debian-devel/2004/09/msg01326.html">påpekade</a>
att
<a href="http://debtags.alioth.debian.org/">paketmärkning</a> borde ha ett mer
omfattande stöd.
</p>

<p><strong>Jämförelse mellan X-hanterare.</strong>
Osamu Aoki
<a href="http://lists.debian.org/debian-devel/2004/09/msg01333.html">jämförde</a>
de fyra X-hanterare som följer med Debian:
<a href="http://packages.debian.org/xdm">XDM</a>,
<a href="http://packages.debian.org/gdm">GDM</a>,
<a href="http://packages.debian.org/kdm">KDM</a> och
<a href="http://packages.debian.org/wdm">WDM</a>.
GDM verkar vara den bäst lämpade.
Han lade också märke till att det inte finns något standardiserat sätt att skapa
ett startskript när man väljer fönsterhanterare via menyn, något som är ett
stort problem för CJK-användare (kinesiska/japanska/koreanska) som behöver
ställa in tangentbordinsmatning, vilket ibland hanteras av en bakgrundsprocess.
</p>

<p><strong>Ändringar i GNU Free Documentation License?</strong>
Roger Leigh
<a href="http://lists.debian.org/debian-legal/2004/09/msg00362.html">undrade</a>
om det vore möjligt att lägga till ett dokument som förtydligare licensen för
att motverka de huvudproblem som kan påverka en manual som licensierats enligt
<a href="http://www.gnu.org/copyleft/fdl.html">GNU FDL</a>.
Verket är i sig självt skrivet i Docbook/SGML och innehåller inga invarianta
sektioner.
Svaret antyder att det skulle vara möjligt, men att dokumentet fortfarande inte
är
<a href="http://lists.debian.org/debian-legal/2004/09/msg00375.html">kompatibelt</a>
med
<a href="http://www.gnu.org/copyleft/gpl.html">GNU GPL</a>.
</p>

<p><strong>Planer för Debian-Installer.</strong>
Joey Hess publicerade
<a href="http://lists.debian.org/debian-boot/2004/09/msg01451.html">planer</a>
för
<a href="$(HOME)/devel/debian-installer/">debian-installer</a>-mötet i
<a href="http://meeting.ffis.de/Oldenburg2004/">Oldenburg</a> som handlade om
planer inför den förestående utgivningen och arbete efter Sarge.
En tidsplan ingår i
<a href="http://lists.debian.org/debian-boot/2004/09/msg01482.html">protokollet</a>
och innehåller en testkandidat den 30 september, plus en strängfrysning.
</p>

<p><strong>Säkerhetsuppdateringar.</strong>
Ni kan rutinen, se till att uppdatera era system om ni har något av
dessa paket installerade.</p>

<ul>
<li><a href="$(HOME)/security/2004/dsa-551">lukemftpd</a> &ndash;
    Exekvering av godtycklig kod.
<li><a href="$(HOME)/security/2004/dsa-552">imlib2</a> &ndash;
    Exekvering av godtycklig kod.
<li><a href="$(HOME)/security/2004/dsa-553">getmail</a> &ndash;
    Rootsårbarhet.
<li><a href="$(HOME)/security/2004/dsa-554">sendmail</a> &ndash;
    Möjligt öppet relä.
</ul>

<p><strong>Nya eller anmärkningsvärda paket.</strong>
Följande paket har
<a href="http://packages.debian.org/unstable/newpkg_main">nyligen</a>
lagts till det instabila Debianarkivet eller innehåller viktiga uppdateringar.
</p>

<ul>
<li><a href="http://packages.debian.org/unstable/python/eric">eric</a>
    &ndash; Komplett Python-IDE.
<li><a href="http://packages.debian.org/unstable/x11/esvn">esvn</a>
    &ndash; Qt-skal för versionshanteringssystemet Subversion.
<li><a href="http://packages.debian.org/unstable/utils/gpsbabel">gpsbabel</a>
    &ndash; GPS-filkonvertering och överföring till/från GPS-enheter.
<li><a href="http://packages.debian.org/unstable/electronics/ivi">ivi</a>
    &ndash; Grafiskt skal mot olika HDL-simulatorer.
<li><a href="http://packages.debian.org/unstable/perl/podbrowser">podbrowser</a>
    &ndash; Dokumentationsbläddrare för Perl.
<li><a href="http://packages.debian.org/unstable/perl/pperl">pperl</a>
    &ndash; Gör Perlskript persistenta i minnet.
<li><a href="http://packages.debian.org/unstable/games/prboom">prboom</a>
    &ndash; Klon av det legendariska förstapersonsskjutarspelet Doom.
<li><a href="http://packages.debian.org/unstable/net/qtorrent">qtorrent</a>
    &ndash; BitTorrentklient för Qt 3.x.
<li><a href="http://packages.debian.org/unstable/x11/rox-filer">rox-filer</a>
    &ndash; Enkel grafisk filhanterare för X11.
<li><a href="http://packages.debian.org/unstable/admin/smbldap-tools">smbldap-tools</a>
    &ndash; Skript för att hantera Unix- och Sambakonton via LDAP.
<li><a href="http://packages.debian.org/unstable/devel/wash2hs">wash2hs</a>
    &ndash; WASH-förtolkare för att inkludera direkta XHTML-fragment.
<li><a href="http://packages.debian.org/unstable/games/xblast-tnt">xblast-tnt</a>
    &ndash; Flerspelar-skjut alla andar-spel inspirerat av Dynablaster.
<li><a href="http://packages.debian.org/unstable/games/xmame-tools">xmame-tools</a>
    &ndash; Verktyg för xmame och xmess.
<li><a href="http://packages.debian.org/unstable/utils/zsafe">zsafe</a>
    &ndash; Lösenordshanterare med kryptering.
</ul>

<p><strong>Övergivna paket.</strong>
Nio paket övergavs under veckan och behöver nya ansvarig, vilket totalt ger
169 övergivna paket.
Tack till de tidigare ansvariga som bidrog till fri programvaru-miljön.
Se <a href="$(HOME)/devel/wnpp/">WNPP-sidorna</a>
för hela listan, och lägg till en kommentar till felrapporten och byt namn på
den till ITA: om du planerar att ta över paketet.</p>

<ul>
<li> <a href="http://packages.debian.org/unstable/editors/beaver">beaver</a>
     &ndash; Lättviktig textredigerare.
     (<a href="http://bugs.debian.org/273316">rapport 273316</a>)
     </li>
<li> <a href="http://packages.debian.org/unstable/utils/bfbtester">bfbtester</a>
     &ndash; &rdquo;Brute force&rdquo;-binärtestare.
     (<a href="http://bugs.debian.org/273701">rapport 273701</a>)
     </li>
<li> <a href="http://packages.debian.org/unstable/doc/doc-linux-sv-text">doc-linux-sv</a>
     &ndash; Linux-HOWTO-dokument på svenska - textversion.
     (<a href="http://bugs.debian.org/273702">rapport 273702</a>)
     </li>
<li> <a href="http://packages.debian.org/unstable/gnome/gfslicer">gfslicer</a>
     &ndash; Verktyg för att dela och slå ihop filer.
     (<a href="http://bugs.debian.org/273703">rapport 273703</a>)
     </li>
<li> <a href="http://packages.debian.org/unstable/sound/ksmp3play">ksmp3play</a>
     &ndash; Cursesbaserad MP3-spelare.
     (<a href="http://bugs.debian.org/273704">rapport 273704</a>)
     </li>
<li> <a href="http://packages.debian.org/unstable/utils/ledcontrol">ledcontrol</a>
     &ndash; Skriptbart program för att styra tangentbordslampor.
     (<a href="http://bugs.debian.org/273705">rapport 273705</a>)
     </li>
<li> <a href="http://packages.debian.org/unstable/perl/libfilesys-diskfree-perl">libfilesys-diskfree-perl</a>
     &ndash; Perlgränssnitt mot df.
     (<a href="http://bugs.debian.org/273907">rapport 273907</a>)
     </li>
<li> <a href="http://packages.debian.org/unstable/math/nco">nco</a>
     &ndash; NetCDF-operatorer.
     (<a href="http://bugs.debian.org/273322">rapport 273322</a>)
     </li>
<li> <a href="http://packages.debian.org/unstable/games/snake4">snake4</a>
     &ndash; Maskenspel.
     (<a href="http://bugs.debian.org/273706">rapport 273706</a>)
     </li>
</ul>

<p><strong>Vill du läsa DWN även i framtiden?</strong>
Hjälp oss att skapa detta nyhetsbrev.
Vi behöver fortfarande frivilliga skribenter som undersöker och rapporterar om
vad som händer i Debian.
Se <a href="$(HOME)/News/weekly/contributing">bidragssidan</a> om hur du kan
hjälpa till.
Vi ser fram emot ditt brev som du sänder till
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer editor="Adrian von Bidder, Matt Black, Martin 'Joey' Schulze" translator="Peter Karlsson"
