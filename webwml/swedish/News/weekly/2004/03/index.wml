#use wml::debian::weeklynews::header PUBDATE="2004-01-20" SUMMARY="Java, översättningar, pris, installationsprogrammet, BTS, evenemang, ext2, vad som saknas, libtool"
#use wml::debian::translation-check translation="1.7"

<p>Välkommen till årets tredje utgåva av DWN, veckonyhetsbrevet för Debianfolk.
Det verkar som vi även är populära bland
<a href="http://slashdot.org/">Slashdots</a> läsekrets eftersom vi nyligen
<a href="http://slashdot.org/articles/04/01/14/1319228.shtml">citerades</a>
ordagrant.
<a href="http://www.symlink.ch/">Symlink</a>, en annan nyhetswebbplats,
<a href="http://www.symlink.ch/articles/04/01/14/1658210.shtml">upptäckte</a>
nyligen att det viktigaste
<a href="http://www.google.se/search?q=contract">kontraktet</a> är Debians
<a href="$(HOME)/social_contract">sociala kontrakt</a>.
Domenico Andreoli lade även
<a href="http://lists.debian.org/debian-devel-0401/msg00791.html">märke</a> till
ytterligare en
<a href="http://survey.bdf-net.com/">enkät</a> för utvecklare av fri
programvara.
</p>

<p><strong>Flytta Javapaket från contrib till main.</strong>
<a href="http://www.livejournal.com/users/avdyk/">Arnaud Vandyck</a> började
undersöka huruvida paket som använder Java i Debians &rdquo;contrib&rdquo;-arkiv
kunde flyttas över till huvudarkivet genom att använda
<a href="http://packages.debian.org/kaffe">kaffe</a> eller
<a href="http://packages.debian.org/gcj">gcj</a> istället för icke-fria
Javamiljöer.
Han
<a href="http://java.debian.net/index.php/MovingJavaToMain">noterar</a> att
några paket faktiskt kan användas med fria Javamiljöer.
</p>

<p><strong>Föråldrade webbsidesöversättningar.</strong>
Peter Karlsson har jobbat med att
<a href="http://lists.debian.org/debian-www-0401/msg00044.html">identifiera</a>
föråldrade webbsidesöversättningar.
Han har skapat en
<a href="http://people.debian.org/~peterk/outdated/">rapport</a> som visar, för
varje språk, alla dokument som inte uppdaterats på två veckor.
När normala
<a href="http://cvs.debian.org/webwml/?cvsroot=webwml">cvs-funktioner</a> har
återställts avser Peter att börja ta bort alla översatta sidor som inte har
uppdaterats sex månader efter att originaldokumentet har ändrats.
Att ha föråldrade översättningar tillgängliga förvirrar läsarna mer än de
förenklar för dem.
</p>

<p><strong>Debianutvecklare vinner pris från Sun.</strong>
Sydney Morning Herald
<a href="http://theage.com.au/articles/2004/01/14/1073877881076.html">rapporterade</a>
att Matthew Palmer, Debianutvecklare, har vunnit 2004 års nationella
<span lang="en">Regional Delegates Program Award</span> vid Australiens
nationella
<a href="http://linux.conf.au/">Linuxkonferens</a>.
Matthew tilldelades priset för att han utvecklat och underhållit åtta
programvarupaket för Debianprojektet.
<a href="http://www.sun.com/">Sun Microsystems</a> sade även att han gjort
betydelsefulla bidrag till
<a href="http://www.cbnsw.org.au/">NSW ComputerBank</a>-projektet, ett initiativ
avsett att ge gratis GNU/Linux-system till personer med liten inkomst,
hjälporganisationer och skolor.
</p>

<p><strong>Beta 2 av Debian-Installer.</strong>
Joey Hess
<a href="http://lists.debian.org/debian-devel-announce-0401/msg00006.html">kungjorde</a>
den andra betaversionen av installationsprogrammet för Debian Sarge för i386-,
PowerPC- och IA-64-arkitekturerna.
Förutom att IA-64-arkitekturen tillkommit innehåller denna utgåva även en
förbättrad och strömlinjeformad installationsprocedur, stöd för installation på
USB-enheter (USB-nyckelring, osv.) samt stöd för system med bara 32 Mbyte minne
på i386-arkitekturen.
Installationsprogrammet är också helt eller nästan helt översatt till 16 språk.
</p>

<p><strong>Debian används för datautvinning hos företag.</strong>
Rodney Gedda
<a href="http://www.computerworld.com.au/index.php?id=351192284">rapporterade</a>
om hur Debian används av Australiens
<a href="http://www.csiro.au/index.asp">Commonwealth Scientific and
Industrial Research Organization</a> (CSIRO) i Computerworld.
Första datavetenskapsman i datautvinning för företag, Dr. Graham Williams, säger
att CSIRO använder ett antal verktyg, däribland R, GNOME och Pythonskript, vilka
körs på operativsystemet Debian GNU/Linux.
&rdquo;Avdelningen för hälsa och åldrande har ett 200-processorskluster som kör
Debian GNU/Linux&rdquo;, säger Williams.
&rdquo;Debian är ett stabilt serveroperativsystem som är enkelt att underhålla
och vi använder det även på skrivbordssystem.&rdquo;.
</p>

<p><strong>Fjärrinstallation av Debian över Red Hat.</strong>
Emma Jane Hogbin
<a href="http://lists.debian.org/debian-user-0401/msg02972.html">deklarerade</a>
framgång med sin fjärrinstallationsprocess för Debian på Debians
användarsändlista.
Metoden använder inte
<a href="http://packages.debian.org/debootstrap">debootstrap</a> och
dokumenteras i två filer, vilka beskriver
<a href="http://xtrinsic.com/geek/config/remoteinstall.txt">installationen</a>
och
<a href="http://xtrinsic.com/geek/config/postinstall.txt">konfigurationen</a>
efter installationen.
Emma Jane tackade för hjälpande brev och de HOWTO-dokument
<a href="http://twiki.iwethey.org/Main/DebianChrootInstall">Karsten Self</a> och
<a href="http://trilldev.sourceforge.net/files/remotedeb.html">Erik Jacobson</a>
skrivit och beskriver själv sina anteckningar som lite grova, men de allra
flesta skulle nog anse att de är väldokumenterade.
</p>

<p><strong>Felrapporteringssystemet flyttat till ny maskin.</strong>
Colin Watson
<a href="http://lists.debian.org/debian-devel-announce-0401/msg00009.html">rapporterade</a>
att
<a href="http://bugs.debian.org/">felrapporteringsystemet</a> (BTS) har flyttats
till en dubbel hypertrådad Xeon som står hos
<a href="http://www.orst.edu/">Oregon State University</a>, med massor av
diskutrymme och bandbredd.
Bakgrunden till den här flytten är att master (den tidigare värden) har fått
dåligt med diskutrymme på sistone, det är svårt att lägga till mer disk på den
specifika maskinen, och det var uppenbart att det var mer och mer smärtsamt att
köra
<a href="http://lists.debian.org/">webbarkiven</a> för sändlistorna på samma
maskin som BTS.
</p>

<p><strong>Nytt grepp för att samordna översättningar.</strong>
Tim Dijkstra
<a href="http://lists.debian.org/debian-i18n-0401/msg00034.html">förklarade</a>
hur de nederländska och franska översättargrupperna samordnar översättningar
genom sina sändlistor.
De använder
<a href="http://www.famdijkstra.org/debian/l10n/pseudo-urls.html">pseudo-URL:er</a>
i ärenderaden på brev för ändamålet, ungefär som
<a href="$(HOME)/devel/wnpp/">wnpp</a> gör.
Detta skript genererar denna
<a href="http://www.famdijkstra.org/debian/l10n/">statussida</a> från deras
brev.
Tim vill utöka systemet så att även andra översättargrupper kan dra nytta av
det.
</p>

<p><strong>Debian på LinuxWorld Expo New York.</strong>
<a href="http://www.linuxworldexpo.com/linuxworldny/">LinuxWorld Expo &amp;
Conference</a> kommer återigen att äga rum i New York City den 21-23 januari
2004 på Jacob Javits Center.
Debianprojektet kommer finnas i monter nummer 2 i .Org-paviljongen.
Besökare kan få sin GnuPG-nyckel signerad, ge en donation till Debianprojektet
genom att köpa en t-tröja, eller bara säga hej.
Om du inte har entrébiljett kan du
<a href="http://people.debian.org/~jaldhar/lwceny2004.html">skriva ut en</a> och
registrera dig vid mässan för gratis tillgång till mässan.
</p>

<p><strong>Beroende på Ext2-testare?</strong>
Donggyoo Lee
<a href="http://lists.debian.org/debian-devel-0401/msg00767.html">ville</a>
rensa sitt system och ta bort Ext2/3-verktyg som är märkta som systemkritiska.
Han
<a href="http://bugs.debian.org/111651">föreslog</a> därför att
<a href="http://packages.debian.org/util-linux">util-linux</a> skulle innehålla
<code>/sbin/fsck</code> och föreslår att paket tillhandahåller programmet för
andra filsystem.
Theodore Ts'o har dock inte implementerat detta eftersom det bara skulle
<a href="http://lists.debian.org/debian-devel-0401/msg00953.html">spara</a> in
något hundratal kilobyte.
Adrian Bunk
<a href="http://lists.debian.org/debian-devel-0401/msg00831.html">påpekade</a>
även att man inte ska ta bort systemkritiska paket.
</p>

<p><strong>Fem i topp över saker som saknas i Debian.</strong>
Dan Shearer
<a href="http://lists.debian.org/debian-devel-0401/msg00794.html">undrade</a>
vilka tekniker eller viktiga paket som skulle finnas i Debian men som inte gör
det.
Mplayer
<a href="http://lists.debian.org/debian-devel-0401/msg00820.html">nämndes</a>
snabbt,
<a href="http://lists.debian.org/debian-devel-0401/msg00790.html">Mono</a>, som
det redan
<a href="http://pkg-mono.alioth.debian.org/">arbetas</a> på, trådade
<a href="http://lists.debian.org/debian-devel-0401/msg00901.html">startskript</a>
samt ett fullgott
<a href="http://lists.debian.org/debian-devel-0401/msg00830.html">Javastöd</a>,
bland annat ett fritt Javainsticksprogram för webbläsare.
</p>

<p><strong>Släppa stöd för gamla libtool?</strong>
Scott James Remnant
<a href="http://lists.debian.org/debian-devel-0401/msg00968.html">föreslog</a>
att
<a href="http://packages.debian.org/libtool1.4">libtool 1.4</a> skulle tas bort
eftersom det inte längre
<a href="http://lists.gnu.org/archive/html/libtool/2003-07/msg00127.html">underhålls</a>
uppströms och har ersatts av
<a href="http://packages.debian.org/libtool">libtool 1.5</a>.
Den gamla versionen behövs bara om Autoconf 2.13 används, och det programmet
underhålls inte heller längre uppströms, och bara 10 Debianpaket har ett
<a href="http://people.debian.org/~keybuk/libtool1.4-rdepends.txt">byggberoende</a>
på det.
</p>

<p><strong>Säkerhetsuppdateringar.</strong>
Ni kan rutinen, se till att uppdatera era system om ni har något av
dessa paket installerade.</p>

<ul>
<li><a href="$(HOME)/security/2004/dsa-423">Linux 2.4.17</a> (ia64) &ndash;
    Flera sårbarheter.
<li><a href="$(HOME)/security/2004/dsa-424">mc</a> &ndash;
    Buffertspill.
<li><a href="$(HOME)/security/2004/dsa-425">tcpdump</a> &ndash;
    Flera sårbarheter.
<li><a href="$(HOME)/security/2004/dsa-426">netpbm-free</a> &ndash;
    Osäkra temporära filer.
<li><a href="$(HOME)/security/2004/dsa-427">Linux 2.4.17</a> (mips+mipsel) &ndash;
    Lokal rootsårbarhet.
<li><a href="$(HOME)/security/2004/dsa-428">slocate</a> &ndash;
    Buffertspill.
</ul>

<p><strong>Nya eller anmärkningsvärda paket.</strong>
Följande paket har
<a href="http://packages.debian.org/unstable/newpkg_main">nyligen</a>
lagts till det instabila Debianarkivet eller innehåller viktiga uppdateringar.
</p>

<ul>
<li><a href="http://packages.debian.org/unstable/electronics/libaire0">libaire0</a>
    &ndash; Avancerad mellanrepresentation för utökningsbarhet (VHDL).
<li><a href="http://packages.debian.org/unstable/libdevel/libaltlinuxhyph-dev">libaltlinuxhyph-dev</a>
    &ndash; ALTLinux avstavningsbibliotek, utvecklingsfiler.
<li><a href="http://packages.debian.org/unstable/libdevel/libassuan-dev">libassuan-dev</a>
    &ndash; IPC-bibliotek för GnuPG-komponenter.
<li><a href="http://packages.debian.org/unstable/games/scrabble">scrabble</a>
    &ndash; Populärt korsordsspel.
<li><a href="http://packages.debian.org/unstable/non-US/siege-ssl">siege-ssl</a>
    &ndash; Verktyg för regressionstest och prestandamätning för HTTP/HTTPS.
<li><a href="http://packages.debian.org/unstable/non-US/tunnelv">tunnelv</a>
    &ndash; Krypterade nätverksanslutningar inom en TCP/IP-anslutning.
<li><a href="http://packages.debian.org/unstable/non-US/vtun">vtun</a>
    &ndash; Virtuell tunnel över TCP/IP-nätverk.
<li><a href="http://packages.debian.org/unstable/utils/yahoo2mbox">yahoo2mbox</a>
    &ndash; Hämta och lagra meddelanden från Yahoo!-grupper.
</ul>

<p><strong>Vill du läsa DWN även i framtiden?</strong>
Hjälp oss att skapa detta nyhetsbrev.
Vi behöver fortfarande frivilliga skribenter som undersöker och rapporterar om
vad som händer i Debian.
Se <a href="$(HOME)/News/weekly/contributing">bidragssidan</a> om hur du kan
hjälpa till.
Vi ser fram emot ditt brev som du sänder till
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer editor="Andre Lehovich, Matt Black, Dan Hunt, Tobias Toedter, Jaldhar Vyas, Martin 'Joey' Schulze" translator="Peter Karlsson"
