#use wml::debian::weeklynews::header PUBDATE="2001-10-03" SUMMARY="Debian internationellt, startdisketter, LaTeX, säkring, LSB"
#use wml::debian::translation-check translation="1.15"

<p><strong>Debian internationellt.</strong>
Vi upptäckte att ytterligare ett språk har lagts till i listan över
<a href="$(HOME)/devel/website/translation_coordinators">
stödda språk</a> på
<a href="$(HOME)/">www.debian.org</a>. 
Katalanska lades till för några veckor sedan, och nu har även indonesiska
lagts till.
<a href="$(HOME)/devel/website/stats/">
Översättningsstatistiken</a> visar att vi har ungefär ett tusen
webbsidor och att inte mer än 100 per språk är föråldrade.
Våra översättare verkar göra ett riktigt bra arbete.
Indonesiska och katalanska medräknat så är ingångssidan på vår webbplats
tillgänglig på 25 språk.</p>

<p><strong>Minska storleken på busybox.</strong>
Busybox är verktyget som används inbyggda system och på Debians startdisketter.
På våra startdisketter tillhandahåller det de flesta programmen
(som ls, mount, umount osv.).
Busybox har dock växt från Potato till Woody och har blivit
<a href="http://lists.debian.org/debian-boot-0109/msg00408.html">
för stort</a> på SPARC och PowerPC.
Erik Andersen, dess författaren,
<a href="http://lists.debian.org/debian-boot-0109/msg00424.html">
förklarar</a> fler sätt att spara plats på våra startdisketter.</p>

<p><strong>Version 3.0.14 av startdisketterna har släppts.</strong>
Adam Di Carlo har haft en hektisk vecka, men lyckades
<a href="http://lists.debian.org/debian-boot-0109/msg00365.html">
släppa</a> en ny version av startdisketterna.
Denna version innehåller alla rättelser som krävs för
S/390, MIPS, MIPSel, ARM, M68k, HPPA och IA64 såväl som patchar som behövs för
att få stöd för ReiserFS och ext3 på IA32.
Paket för flera arkitekturer (hppa, ia64, i386, m68k, mipsel, powerpc och
s390) har redan sänts in, och andra har kompilering inplanerade.
Under tiden
<a href="http://lists.debian.org/debian-release-0110/msg00000.html">
bestämde</a> Anthony Towns att mips, mipsel och s390 kommer vara en del av
woodyutgåvan.</p>

<p><strong>LaTeX för gammalt?</strong>
Några användare snubblade över detta problem förr i tiden.
Efter installationen var det helt enkelt inte möjligt att kompilera LaTeX-filer,
eftersom det inte fanns någon <code>latex.fmt</code>-fil.
Denna fil skapas normalt vid installationen, vilken kommer misslyckas om
LaTeX är för gammalt.
En intern kontroll förhindrar kompileringen om ursprungsfilen är äldre än
ett år och några månader.
En del
<a href="http://lists.debian.org/debian-tetex-maint-0109/msg00043.html">
frågor</a> om detta ställdes, vilket
<a href="http://lists.debian.org/debian-tetex-maint-0109/msg00045.html">
avslöjade</a> att tidsgränsen ökades till trettio månader.
Detta kan dock fortfarande orsaka problem när woody väl har släppts, varför
den LaTeX-version som som standard medföljer Debian kommer att ignorera detta
test.</p>

<p><strong>HOWTO-dokumentet om att säkra Debian behöver hjälp!</strong>
Javier Fernández-Sanguino Peña
<a href="http://lists.debian.org/debian-security-0109/msg00285.html">
bad</a> om hjälp med detta dokument.
Han lider just nu av att vara överbelastad av information som skall läggas
till
<a href="$(HOME)/doc/manuals/securing-debian-howto/">
HOWTO-dokumentet om att säkra Debian</a>, vilket tidigare formellt
underhölls av Alexander Reelsen.
Om du har lite ledig tid över som du kan lägga på denna uppgift ber vi dig
hjälpa Javi genom att tillhandahålla patchar till den aktuella CVS-versionen
av dokumentet, se
<a href="$(HOME)/doc/user-manuals#securing">
här</a> för detaljer.</p>

<p><strong>Debians spegelinfrastruktur.</strong>
Under det senaste året eller så har det förekommit oregelbundna problem
med spegelinfrastrukturen, men vi har inte hållt
<a href="http://lists.debian.org/debian-mirrors/">debian-mirrors</a>
à jour med det, utan vi tänkte att ingen skulle bry sig om några smärre avbrott.
Detta kan ändras i framtiden; det förutspår i alla fall Josip Rodin, aktiv
medlem i mirrors@debian.org, i en
<a href="http://lists.debian.org/debian-mirrors-0109/msg00000.html">
kungörelse</a> om maskinvaruändringar i vårt ftp-master-system.</p>

<p><strong>dput borta?</strong>
Folk
<a href="http://lists.debian.org/debian-devel-0109/msg01554.html">
saknade</a> detta paket.
På grund av ett nyligen tillagt beroende på GnuPG, som bara är tillgängligt
i non-US, var det nödvändigt att ta bort dput-verktyget från huvudarkivet,
<span lang=en>main</span>, för att sedan åter sända in det till non-US-arkivet
som ett nytt paket.
Det har installerats i arkivet nu, men var otillgängligt under några dagar.
Även om kontroll av signaturer kan göras valbart kommer ytterligare
kryptografistöd att läggas till, så det kommer ligga kvar i non-US till dess
vi får lägga in kryptografiprogramvara i huvudarkivet.</p>

<p><strong>Kontrollera en Debianspegel.</strong>
Grahame Bowland
<a href="http://lists.debian.org/debian-devel-0109/msg01915.html">
tillkännagav</a> att han skrivit ett verktyg vid namn
<a href="http://projects.azale.net/deblint/">deblint</a>,
vilket testar integriteten hos en Debianspegel.
Han inspirerades till att skriva detta verktyg när han frustrerades över
att några filer saknades på vissa speglar.
Namnet kommer dock att ändras, eftersom det en gång redan har funnits ett
<code>deblint</code>.</p>

<p><strong>Paketera NSAs säkerhetsförbättrade Linux.</strong>
Russell Coker sände ett
<a href="http://lists.debian.org/debian-devel-0109/msg01408.html">ITP</a>
om att paketera en kärnpatch för NSAs säkerhetsutökade Linux
(<span lang=en>Security Enhanced Linux</span>).
Dock, när du hämtar källkoden måste du godta NSAs
<a href="http://www.nsa.gov/selinux/src-disclaim.html">
friskrivningsklausul</a>.
Det var osäkert huruvida Debian får distribuera programvaran utan denna
friskrivningsklausul, trots att programvaran släppts under GPL.
Problemet
<a href="http://lists.debian.org/debian-devel-0109/msg01828.html">
klarlades</a> senare, så det enda som hindrar oss från att sända in det till
arkivet är enligt den ansvarige paketens kvalitet.
Preliminära paket finns
<a href="http://www.coker.com.au/lsm/">här</a>.</p>

<p><strong>Dåliga paketbeskrivningar.</strong>
Daniel Burrows har
<a href="http://lists.debian.org/debian-devel-0109/msg01962.html">
undersökt</a> beskrivningarna av våra paket.
Resultaten är beklämmande; en statistiskt signifikant andel av dem var inte
ens korrekt formaterade enligt våra egna definitioner, och många av dem var
grammatiskt felaktiga, stilmässigt klumpiga, eller bara
<a href="http://lists.debian.org/debian-devel-0109/msg01970.html">
helt enkelt inte hjälpsamma</a>.
I allmänhet bör riktlinjerna för bra (teknisk) dokumentering gälla.
Var tydlig, var kortfattad, var otvetydig, var informativ, och var korrekt.
Sändlistan
<a href="http://lists.debian.org/debian-l10n-english/">debian-l10n-english</a>
kan användas för att diskutera detaljerade problem med det engelska
språket.</p>

<p><strong>Och nu till något helt annat...</strong>
Även om det inte här helt Debianrelaterat tänkte vi att det kunde vara
intressant för våra läsare att veta att W3C har
<a href="http://www.w3.org/2001/10/patent-response">utökat</a>
perioden för allmänhetens kommentarer för sitt patentriktlinjeramverk.
I grund och botten är det ett förslag på gång att anta ett andra
licenssätt för W3C-rekommendationer,
&rdquo;<span lang=en>Reasonable and Non-Discriminatory Licensing</span>&rdquo;
(RAND, skälig och icke-diskriminerande licensiering).
Dock är envar licensavgift nödvändigtvis oresonlig för
fri programvaruutvecklare och kommer att få till effekt att utvecklare
av fri och öppen källkodsprogramvara utestängs från att implementera standarder
och rekommendationer under dessa licensriktlinjer och/eller att W3Cs roll
som standardiseringsinstitut marginaliseras.
Du kan även läsa Alan Cox'
<a href="http://linuxtoday.com/news_story.php3?ltsn=2001-09-30-010-20-OP-CY">
syn</a> på patentpolicyn.
Om du skriver en kommentar, se till att du påpekar specifika invändningar mot
policyn, säg inte bara att &rdquo;Jag gillar den inte&rdquo;.</p>

<p><strong>Intervju med Ben Collins.</strong>
Debian Planet har en
<a href=../../oldurl?http://www.debianplanet.org/debianplanet/article.php?sid=413">
intervju</a> med Debians projektledare, Ben Collins.
Han erkänner att han var en vanlig användare under tre månader innan han
blev utvecklare.
&rdquo;Det är rätt svårt att använda Debian utan att aktivera sig i dess
utveckling&rdquo;,
säger han.</p>

<p><strong>Översikt över LSB-program.</strong>
George Kraft
<a href="http://lists.debian.org/lsb-spec/2001/lsb-spec-200109/msg00050.html">
kungjorde</a> på sändlistan
<a href="http://lists.debian.org/lsb-spec/">lsb-spec</a>
att det vore bra om någon kunde skapa en lista över program som stöder
<span lang=en>Linux Standards Base</span> för att köras på
system som följer LSB.
Om du är intresserad av att hjälpa till, se på diskussionen och kom med.</p>

<p><strong>Nya paket.</strong>
Nya och anmärkningsvärda paket under veckan.
</p>

<ul>
<li><a href="http://packages.debian.org/unstable/net/erc">erc</a>
    &ndash; En irc-klient för Emacs.
<li><a href="http://packages.debian.org/unstable/net/komba2">komba2</a>
    &ndash; En Sambabläddrare för KDE.
<li><a href="http://packages.debian.org/unstable/science/kstars">kstars</a>
    &ndash; Visar en korrekt representation av natthimlen för valfri plats på
       jorden.
<li><a href="http://packages.debian.org/unstable/x11/ratmenu">ratmenu</a>
    &ndash; Skapa X-menyer från skalet.
<li><a href="http://packages.debian.org/unstable/editors/vigor">vigor</a>
    &ndash; Om du saknar Offices gem, kommer du älska Vigor.
       Skrik inte, det hjälper inte.
<li><a href="http://packages.debian.org/unstable/science/hdf5-tools">hdf5-tools</a>
    &ndash; Verktyg för <span lang=en>Hierachical Data Format</span>. 
</ul>

<p><strong>Inga säkerhetsbulletiner</strong> denna vecka.</p>

<p><strong>Håll kontakten.</strong>
Om du har förslag, kommentarer, tips, eller andra godbitar, sänd dem till
<a href="mailto:dwn@debian.org">dwn@debian.org</a>. 
</p>

#use wml::debian::weeklynews::footer translator="Peter Karlsson"
