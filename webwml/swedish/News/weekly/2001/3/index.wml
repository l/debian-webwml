#use wml::debian::weeklynews::header PUBDATE="2001-1-17" SUMMARY="Debian startar på IA-64; flytta kryptografi till USA"
#use wml::debian::translation-check translation="1.5"

<p>
<b>Välkommen</b> till Debian Weekly News, ett nyhetsbrev för Debianfolk.
</p>

<p>
<b>Idag startade det första Debian IA-64-systemet.</b>
Bdale Garbee och Randolph Chung har jobbat i det fördolda med en anpassning
av Debian till IA-64 (även känd som &rdquo;Itanium&rdquo;) under flera veckor.
De började med att bygga ett chroot:at Debiansystem inuti en
Turbolinuxinstallation, och har arbetat därifrån till
<a href="mail#mail2">dagens bedrift</a>:
ett riktigt Debiansystem som startar på IA-64.
&rdquo;<i>Paketinsändningar bör komma igång under nästa vecka.</i>&rdquo;
Över 600 .deb:ar har tillverkats, och om de kan få en version av
startdisketterna att fungera med IA-64 kan den nya arkitekturen vara lämpad
att ges ut i och med woody.
Naturligtvis finns inte IA-64-system tillgängliga till salu ännu, och den
allmänna avsaknaden av root-åtkomst på IA-64-maskiner (plus NDA-frågor)
har satt käppar i hjulen för tidigare försök till anpassning; den här
anpassningen kom igång ordentligt när Bdale, en veteran i att anpassa Debian
till olika arkitekturer, fick låna en IA-64-maskin.
Bdale &rdquo;<i>kan *inte* ge inloggningskonton till alla och envar på den här
maskinen</i>&rdquo;.
För ytterligare information om IA-64-anpassningen, se dess
<a href="../../../../ports/ia64/">webbsida</a>.
</p>

<p>
<b>Är det slutligen dags att flytta kryptografisk programvara från non-US
till huvudarkivet?</b>
Wichert Akkerman
<a href="http://lists.debian.org/debian-policy-0101/msg00036.html">föreslog</a>
att det är dags att göra just det.
Kryptografifrågan är fortfarande höljd i dunkel, reglerna kräver att
programvara inte medvetet exporteras till ett av sju svartlistade länder.
Till vilka längder vi skulle behöva gå för att inte bryta mot det kravet är
en fråga som egentligen bara kan besvaras av en jurist, men ingen jurist
har ännu stigit fram och erbjudit att ge Debianprojektet en klar tolkning av
lagen.
Andra webbplatser och distributioner, såsom kernel.org och Red Hat verkar ha
bestämt sig för att det är säkert att inkludera kryptografi i sina arkiv med
bara minimala försiktighetsåtgärder, såsom
<a href="ftp://ftp.kernel.org/welcome.msg">detta välkomstmeddelande</a>.
Det finns inga riktiga invändningar mot Wicherts förslag, bara en rimlig mängd
osäkerhet och förvirring, och förslaget är på väg att bli en del av policyn.
</p>

<p>
<b>61 sedan länge övergivna paket är på väg att tas bort från Debian</b> om
<a href="http://lists.debian.org/debian-devel-announce-0101/msg00008.html">
tre veckor</a>, i linje med teorin att om ingen är tillräckligt intresserad
av att ansvara för dem, och inget i Debian beror på dem, är de inte värda att
behålla i distributionen.
Se över listan och se till att du inte är intresserad av någonting i den...
</p>

<p>
<b>Paketet suidmanager har ersatts</b> av dpkgs nya program
<tt>dpkg-statoverride</tt> och en övergångsplan har tagits fram.
<a href="http://lists.debian.org/debian-devel-announce-0101/msg00004.html">
Detta inlägg</a> förklarar hur paket som använder suidmanager skall uppdateras
så att de använder statoverride.
</p>

<p>
<b>Flera berättelser om Debiananvändare</b> skrevs i en
<a href="http://lists.debian.org/debian-user-0101/thrd5.html#02044">
tråd på debian-user</a> med titeln <span lang=en>&rdquo;Why choose
Debian?&rdquo;</span> - &rdquo;Varför välja Debian?&rdquo;.
Det finns egentligen ingenting nytt här &ndash; vi vet att många börjar med mer
namnkunniga Linuxdistributioner, och när de känner sig hemma i och har
erfarenhet av Linux dras de till Debian.
Det trevliga med denna tråd är berättelserna:
dussintals av redogörelser för hur folk introduceras till Linux, deras
erfarenheter, och hur de slutligen snubblade över Debian.
Dessa berättelser kommer med största sannolikhet att stämma överens med dina
egna erfarenheter, och är trevlig läsning för en slö eftermiddag.
</p>

<p>
<b>Veckans säkerhetsfixar</b> inkluderar en sårbarhet i temporära filer i
<a href="../../../../security/2001/dsa-011">mgetty</a>, och ett återseende i ett
<a href="mail#mail1">glibc</a>-fel som gjorde det möjligt för normala användare att
se filer såsom <tt>/etc/shadow</tt>.
Det sistnämnda felet påverkade bara testing och unstable, så ingen formell
säkerhetsbulletin kommer att lämnas ut.
</p>

<p>
<b>Ingen vecka är komplett utan ett e-gräl</b>, och vi har haft ett ordentligt i
veckan.
Det är ytterligare ett ny-utvecklargräl, som cirklar runt en förmodad långsamhet
i hur utvecklarkontoadministratören lägger in konton för nya sökande, men det
gjorde flera kursomsvängningar, omfattandes ett antal olika klagomål om
ny-utvecklarprocessen.
Debian Weekly News kommer inte försöka summera det.
</p>

#use wml::debian::weeklynews::footer translator="Peter Karlsson"
