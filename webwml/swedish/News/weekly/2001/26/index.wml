#use wml::debian::weeklynews::header PUBDATE="2001-10-15" SUMMARY="Automake, OpenOffice, Perlmoduler, Webalizer, Truetypeteckensnittt"
#use wml::debian::translation-check translation="1.15"

<p><strong>Felriktad tysk översättning.</strong>
Vi ber så hemskt mycket om ursäkt, men på grund av ett misstag Joey gjorde
blev mottagaradressen felskriven när han skulle posta den tyska översättningen
av förra veckans Debian Weekly News till den tyska listan.
Tyvärr distribuerades istället den till den internationella listan, vilket
fick en del att fråga sig vad det var de lästa.
Återigen ber vi om ursäkt för det.</p>

<p><strong>Problem med Automake.</strong>
En ny version av automake har äntrat det instabila arkivet.
Tyvärr har får denna version byggsystemet att uppföra sig som man kan anta
från namnet - den är
<a href="http://lists.debian.org/debian-devel-0110/msg00492.html">
instabil</a>.
Version 1.5 är inte bakåtkompatibel med version 1.4, även om det var ett
<a href="http://lists.debian.org/debian-devel-0110/msg00495.html">mål</a>.
Som ett följd av dessa kan en hel del paket inte längre kompileras, såsom
hela KDE.
En lösning är på gång inom kort.
Dessutom sände Neil Spring in en del
<a href="http://lists.debian.org/debian-devel-0110/msg00646.html">
statistik</a> om att bygga paket med automake 1.4 och 1.5.</p>

<p><strong>Långa namn på Perlmoduler.</strong>
Den aktuella policyn för namngivning av Perlmoduler är klar:
Foo::Bar blir <code>libfoo-bar-perl</code>.
Detta duger bra för normala moduler, men det finns även moduler tillgängliga
som innehåller
<a href="http://packages.debian.org/unstable/interpreters/libbusiness-onlinepayment-bankofamerica-perl">
Business::OnlinePayment::BankOfAmerica</a>, vilket i sin tur ger paketnamnet
<code>libbusiness-onlinepayment-bankofamerica-perl</code>.
Detta namn är så långt att det är smärtsamt att skriva in, och
<code>dpkg -l</code> visar det inte i sin helhet.
Joey Hess skrev ett <a href="http://bugs.debian.org/114920">förslag</a>
om att ta bort dum konsistens i Perlmodulnamn.</p>

<p><strong>Debiankonferens 2 i Bordeaux?</strong>
Organisationen av
<a href="http://lsm.abul.org/">Libre Software Meeting 2002</a> har
<a href="http://lists.debian.org/debian-events-eu-0110/msg00053.html">
påbörjats</a>, och det kommer att äga rum mellan 9-13 juli 2002.
Som under tidigare år är det möjligt att organisera en Debiankonferens
samtidigt, men någon måste leda organisationen av den.
Förra året var Thierry Laronde vänlig nog att jobba på det, men han kan inte
organisera ytterligare ett detta år.
Om du är intresserad bör du ta kontakt med org@lsm.abul.org.</p>

<p><strong>Kompilera OpenOffice.</strong>
&#1055;&#1077;&#1090;&#1088;
&#1053;&#1086;&#1074;&#1086;&#1076;&#1074;&#1086;&#1088;&#1089;&#1082;&#1080;&#1081;
(Pjotr Novodvorskij) skrev en
<a href="http://lists.debian.org/debian-openoffice-0110/msg00014.html">
mini-HOWTO</a> som beskriver hur man kompilerar OpenOffice 638C.
Du behöver en nyare JDK från Blackdown.org och äldre STLPort-paket.
Peter lade till ett antal hjälpsamma länkar och patchar i dokumentet.</p>

<p><strong>Webalizer slutade fungera?</strong>
Om du har upptäckt att webalizer från stable inte längre skapar statistik
för webbplatsen så kanske du har råkat på
<a href="http://lists.debian.org/debian-isp-0110/msg00123.html">detta</a>.
Äldre versioner av Webalizer (mellan version 1.30 och 2.00-12) genererade
tidsstämplar på ett sådant sätt att de, på de flesta plattformarna,
spillde över den 5 oktober 2001.
Detta får till följd att statistiken genereras fram till midnatt 4 oktober,
men inte därefter.
Den aktuella versionen av webalizer har inte detta problem.
En patch mot versionen från stable är tillgänglig, länkad från brevet ovan,
såväl som en
<a href="http://lists.debian.org/debian-isp-0110/msg00109.html">
bakåtanpassad</a> aktuell version.
Den ansvarige
<a href="http://lists.debian.org/debian-isp-0110/msg00180.html">
förbereder</a> att sända in de rättade paketen till stable.</p>

<p><strong>Branden fick halsbränna.</strong>
# ¿Que?
I förra numret skrev vi om problem med SDL-paket och Branden Robinsons försök
att rätta dem.
Detta avbröts plötsligt av problem som införts av den ny version av automake
(se ovan), men Branden lyckades till slut rätta problemet med hjälp av två
kollegor från <a href="http://www.progeny.com/">Progeny Linux Systems</a>
och
<a href="http://lists.debian.org/debian-devel-0110/msg00675.html">
sände in</a> NMU-paket.</p>

<p><strong>Java 2 Standard Edition för Debian?</strong>
Blackdown Java 2 sändes nyligen in till non-free.
James Troup, vår orädda ftp-ansvarige önskar några ytterligare synpunkter om
<a href="http://lists.debian.org/debian-legal-0110/msg00024.html">licensen</a>.
Ett intressant villkor är &rdquo;distribuera inte ytterligare programvara vars
avsikt är att ersätta någon/några av programvarans komponent(er)&rdquo;.
Man kan anta att saker som kaffe, jikes och gcj innebär programvara avsedd att
ersätta j2sdk och j2se, vilket gör det svårt att inte bryta mot regeln ovan.
Stephen Zander
<a href="http://lists.debian.org/debian-legal-0110/msg00055.html">
påpekade</a> att Blackdown har fått tillåtelse från Sun att ändra
licensvillkoren för att tillåta vidaredistribution av binärer från Blackdown
av Linuxdistributörer, inte bara Debian, oavsett vad de distribuerar i övrigt.
De här paketen kanske till slut kan dyka upp i non-free.</p>

<p><strong>Nya Apache2-paket försenade.</strong>
Daniel Stone
<a href="http://lists.debian.org/debian-devel-0110/msg00686.html">
tillkännagav</a> att nya Apache2-paket kommer att komma in i arkivet snart.
Apache2 paketeras dock på ett annat sätt och använder en helt annan
katalogstruktur (för detaljer, se länken ovan).
Allt för många har påpekat oro för att dessa ändringar får en
<a href="http://lists.debian.org/debian-devel-0110/msg00759.html">
försening</a> till följd.</p>

<p><strong>Fria Truetypeteckensnitt?</strong>
Erich Schubert
<a href="http://lists.debian.org/debian-legal-0110/msg00059.html">
kontaktade</a> en freewareförfattare och frågade honom om han kunde licensiera
dem under en öppen källkods-licens.
Hans svar tyder inte helt på att han har läst de bifogade
<a href="http://www.debian.org/social_contract#guidelines">DFSG</a>.
Medan man inte var helt säkra om licensen skulle tillåta inkludering i
Debian/main startade en diskussion om att licensiera konst till skillnad mot
programvara.</p>

<p><strong>När dyker paket upp i testing?</strong>
Några
<a href="http://lists.debian.org/debian-devel-0110/msg00652.html">
frågor</a> visar att en hel del fortfarande inte är säkra på när ett paket
skall komma in i uttestningsutgåvan.
Grundregeln är att paketet måste testas i två veckor (utan kritiska fel och
nya insända versioner) och att alla dess binära paket har kompilerats för
alla arkitekturer som ingår i testing.</p>

<p><strong>Dela upp non-US i &rdquo;crypto&rdquo; och
&rdquo;patents&rdquo;?</strong>
Sunnanvind Briling Fenderson skrev om en
<a href="http://lists.debian.org/debian-legal-0110/msg00047.html">idé</a>
att dela non-US-arkivet i en kryptografi- och en patentdel.
Olika länder har olika lagar, och detta skulle kunna avsluta
&rdquo;få in kryptografi i main&rdquo;-diskussionerna eftersom
USA-baserade entiteter skulle kunna distribuera &rdquo;crypto&rdquo;
och &rdquo;main&rdquo;, medan Frankrike (till exempel) kunde
distribuera &rdquo;main&rdquo; och &rdquo;patents&rdquo;.</p>

<p><strong>Expertutlåtande för Matt Pavlovichs rättsfall.</strong>
Branden Robinson talade med Allonn Levy per telefon för några veckor sedan,
och han bad oss skriva ett utkast till ett
<a href="http://lists.debian.org/debian-legal-0110/msg00040.html">
expertutlåtande</a> (<span lang=en>Amicus brief</span>,
&rdquo;domstolens vän&rdquo;)
som kan sändas in till Kaliforniens högsta domstol, som just nu bestämmer
sig för om Matts överklagande på rättskipningsområdestekniska orsaker.
<a href="http://www.hsapc.com/">Levy</a> är Matts advokat i stämningen
DVD CCA mot Bunner m.fl.
<a href="http://www.eff.org/">Electronic Frontier Foundation</a> har
<a href="http://www.eff.org/IP/Video/DVDCCA_case/20010808_eff_pavlovich_pr.html">
detaljer</a>.</p>

<p><strong>Anvisningar för att att använda Autoconf med vänner.</strong>
Henrique de Moraes Holschuh släppte ett
<a href="http://lists.debian.org/debian-devel-0110/msg00773.html">
dokument</a> i vilket han beskriver hur autoconf/automake bäst används i
Debian.
Hela historien med GNU autotools-prylarna är ett rätt så otäckt område,
men om vi inte dokumenterar hur de bäst används någonstans kommer det bara
att bli värre.</p>

<p><strong>Debian är väldigt populärt!</strong>
Flera läsare skrev och berättade att Debian kom tvåa i
<a  href="http://www2.linuxjournal.com/lj-issues/issue91/5441.html">
Linux Journals läsarnas val-pris.</a>
Debian stiger i graderna, efter att ha kommit fyra förra året.</p>

<p><strong>Goda nyheter...</strong>
W3C fick i grevens tid tillräckligt mycket negativa kommentarer för att
hindra att den motbjudande föreslagna patentpolicyn instiftades.
Daniel J. Weitzner
<a href="http://lists.w3.org/Archives/Public/www-patentpolicy-comment/2001Oct/1559.html">
tillkännagav</a> hur policyarbetsgruppen kommer att fortsätta.
Den mest anmärkningsvärda delen är att fri programvaru-/öppen källkod-miljön
kommer att representeras i arbetsgruppen.
Bruce Perens (som inte bör behöva någon introduktion) och Eben Moglen (advokat
för Free Software Foundation) kommer att ta del som
&rdquo;inbjudna experter&rdquo;.</p>

<p><strong>Vi återbördar vänligheten.</strong>
Folket på <a href="http://lwn.net/">Linux Weekly News</a>
är alltid så trevliga att de lägger in länkar till senaste DWN, och gör
ett riktigt bra jobb med att rapportera nyheter från och om Linuxvärlden,
så vi tänkte att vi skulle nämna dem i veckan.
Givet de senaste neddragningarna på Tucows verkar det som om LWN kommer
att få lite
<a href="http://lwn.net/2001/1011/">finansiell</a> problem.
De har satt upp en
<a href="http://vena.lwn.net/mailman/listinfo/discussion">
diskussionslista</a> för att hjälpa till att hitta på sätt LWN kan fortsätta på.
Om du går med i diskussionerna ber vid dig läsa igenom arkivet innan du sänder
in dina förslag.
Inte bara håller LWN jämn hög nivå, folket som sätter samman det är trevliga
människor.
Vi önskar dem lycka till.</p>

<p><strong>Nya och anmärkningsvärda paket:</strong>
</p>

<ul>
<li><a href="http://packages.debian.org/unstable/net/ipac-ng">ipac-ng</a>
    &ndash; Lägger in iptables-regler för att klassificera nätverkstrafik och
    övervakar desa regler för kärnor &gt;= 2.4.0.
<li><a href="http://packages.debian.org/unstable/misc/kvdr">kvdr</a>,
    <a href="http://packages.debian.org/unstable/misc/dvb-mpegtools">dvb-mpegtools</a>,
    <a href="http://packages.debian.org/unstable/misc/dvb-zapping">dvb-zapping</a>,
    <a href="http://packages.debian.org/unstable/misc/vdr">vdr</a>,
    <a href="http://packages.debian.org/unstable/misc/vdr-daemon">vdr-daemon</a>,
    <a href="http://packages.debian.org/unstable/misc/vdr-lirc">vdr-lirc</a>,
    <a href="http://packages.debian.org/unstable/misc/vdr-kbd">vdr-kbd</a> and
    <a href="http://packages.debian.org/unstable/misc/vdr-rcu">vdr-rcu</a>
    &ndash; Visare och videodiskinspelare för DVB och DVB-S-kort.
<li><a href="http://packages.debian.org/unstable/x11/kmerlin">kmerlin</a>
    &ndash; Om du måste använda MSN Messenger-nätverket kan du använda
    KMerlin-klienten för Linux.
<li><a href="http://packages.debian.org/unstable/net/ntaim">ntaim</a>
    &ndash; En cursesbaserad AIM-klient.
<li><a href="http://packages.debian.org/unstable/misc/rocketworkbench">rocketworkbench</a>
    &ndash; Verktyg för att &ndash; och vi hittar inte på &ndash; hjälpa med att
    formge experimentella raketer.
    Används varsamt.
</ul>

<p><strong>Det var allt!</strong>
Det var allt vi hade för denna vecka.
Skriv en rad på <a href="mailto:dwn@debian.org">dwn@debian.org</a>
om du har kommentarer, frågor eller nyhetstips.</p>

#use wml::debian::weeklynews::footer translator="Peter Karlsson"
