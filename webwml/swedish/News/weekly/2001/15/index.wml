#use wml::debian::weeklynews::header PUBDATE="2001-06-25" SUMMARY="Paket för KDE 2.2 alfa, traceroutediskussioner, nybörjartips"
#use wml::debian::translation-check translation="1.6"

<p><b>MOSIX-rättelse:</b> 
Förra veckan nämnde vi verktyget
<a href="http://www.mosix.org/">MOSIX</a>,
och det har förekommit viss förvirring när vi beskrev det som ett
&rdquo;flerplattforms&rdquo;-verktyg.
MOSIX fungerar på flera operativsystem, men endast på x86-arkitekturen.
Anpassningar till SPARC och Alpha är dock under utveckling.</p>

<p><b>KDE 2.2 alfapaket:</b> 
Om du vill leva på spjutspetsen har Ivan E. Moore II, Debians KDE-ansvarige,
gjort preliminära
<a href="http://lists.debian.org/debian-kde-0106/msg00042.html">
KDE 2.2-paket</a> tillgängliga på people.debian.org.
Tack, Ivan!</p>

<p><b>Billiga bärbara med Linux:</b> 
Chris Ivanovich letar efter en billig bärbar som är Linuxvänlig.
Han har fått en hel del förslag på sändlistan debian-laptop.
Om du har några förslag, eller letar efter en själv, se
<a href="http://lists.debian.org/debian-laptop-0106/msg00147.html"> 
diskussionen</a>.</p>

<p><b>När det regnar...:</b> 
Auric, Debians huvud-ftp-server,
<a href="http://lists.debian.org/debian-devel-0106/msg00760.html">
kraschade</a> under förra torsdagens &rdquo;dinstall&rdquo;-körning,
vilket förstörde databasen.
Som en konsekvens av det försvann testing under en dag, men dök upp igen på
fredagen.</p>

<p><b>Se upp var du ställer det...</b> 
Tracerouteprogrammet är ämnet för (ännu) en
<a href="http://lists.debian.org/debian-devel-0106/msg00790.html">
häftig diskussion</a> på debian-devel.
Skall programmet ligga i /usr/sbin eller /usr/bin?
För närvarande bor det i /usr/sbin, vilket är var paketansvarige tycker att
det skall vara.
Som alltid uttrycks det starka känslor och intressanta poänger, såväl som
några lite dumma, nästan lika kul som att se två datanördar diskutera de
relativa fördelarna hos Emacs och vi.</p>

<p><b>Förbättra Qmail-prestanda:</b> 
Det är alltid bra att få tips om hur man ökar systemprestandan.
Jason Lim <a href="http://lists.debian.org/debian-isp-0106/msg00221.html">
har en rekommendation</a> på debian-isp-listan som kan vara intressant
för Qmail-användare.</p>

<p><b>Exim och utgående SMTP AUTH:</b> 
Andrew J. Perrin är en Telocity-användare som
<a href="http://lists.debian.org/debian-user-0106/msg02983.html">
söker hjälp</a> för att få Exim att fungera med sin Internetleverantörs
e-postservrar, vilka nu använder SMTP AUTH.
SMTP är <span lang=en>Simple Mail Transfer Protocol</span>, vilket används
för att överföra e-post från en e-postserver till en annan.
Normalt kräver det inte ett användar-id och lösenord för att överföra
e-post, men för att förhindra &rdquo;spammare&rdquo; att utnyttja sina e-postservrar för
att reläa e-post över Internet använder Internetleverantörer nu dessutom
SMTP AUTH-systemet, där avsändarna måste sända ett användar-id och lösenord
för att reläa e-post till en annan maskin.
Tyvärr stämmer inte Telocitys idéer om hur detta fungerar med Exims...
Om du har några idéer, gå med i tråden på sändlistan debian-user.</p>

<p><b>NewbieDoc-nyheter:</b> 
Vi har fler proto-nybörjare!
Om du har ett hinder som du har upptäckt hur du kommer över, kanske en
konfigurationsinställning för Exim, ett trick i Apache eller ett kommando i
vim, vill vi gärna höra om det.
Du kan hjälpa någon imorgon genom att dokumentera vad du har lärt dig idag.
Hjälp oss - se
<a href="http://newbiedoc.sourceforge.net/">webbplatsen</a> eller
<a href="mailto:newbiedoc-discuss@lists.sourceforge.net">sändlistan</a>
för mer detaljer!</p>

<p>Slutproven i skolorna har så gott som torrlagt vår talangpool på sistone,
så NewbieDoc-projektet har varit lite tyst på senare tid.
Även om så är fallet har Will Trillich applicerat några PHP-trick för att
automatisera NewbieDoc-listningara så att våra dokumentlistningar nu
genereras när de visas, och Romain Lerallut paketerade om hela
NewbieDoc-uppsättningen i tarboll-form, vilken nu är tillgänglig för
hämtning.</p>

<p><b>Nybörjartips:</b> 
Om du inte har provat att använda Mutt för att läsa din e-post borde du
testa det.
Gör först &rdquo;apt-get install mutt&rdquo; och kör sedan &rdquo;mutt&rdquo;
för att läsa din e-post.
För att se hur kraftfulla inställningsfunktionerna är kan du besöka
webbplatsen och där
<a href="http://linuxbrit.co.uk/mutt/">
hämta några exempelinställningar</a>.</p>

<p><b>Säkerhetsbulletiner:</b> 
Flera bulletiner har getts ut i veckan för olika Debianpaket.
Se efter om du behöver uppdatera ditt system:</p>
<ul>
<li><a href="$(HOME)/security/2001/dsa-060">fetchmail</a>: buffertspill</li>
<li><a href="$(HOME)/security/2001/dsa-061">gnupg</a>: printf-formatattack</li>
<li><a href="$(HOME)/security/2001/dsa-062">rxvt</a>: buffertspill</li>
<li><a href="$(HOME)/security/2001/dsa-063">xinetd</a>: byt förvald umask</li>
</ul>
<p>Som vanligt, tack till säkerhetslaget för deras hårda arbete.</p>

<p><b>Nya paket under veckan:</b></p>
<ul>
<li><a href="http://packages.debian.org/unstable/graphics/3dwm-geoclient">3dwm</a>:
    en 3D-användardmiljö</li>
<li><a href="http://packages.debian.org/unstable/graphics/kino">kino</a>:
    ett ickelinjärt videoredigeringsverktyg</li>
<li><a href="http://packages.debian.org/unstable/admin/jfs">jfs</a>:
    verktyg för att hantera IBMs JFS-filsystem</li>
<li><a href="http://packages.debian.org/unstable/web/bugzilla">bugzilla</a>:
    Mozillas felrapporteringssystem</li>
<li><a href="http://packages.debian.org/unstable/devel/dbs">DBS</a>:
    ett Debianbyggsystem med separerade patchfiler</li>
</ul>
<p>Dessutom kan noteras att, efter en
<a href="http://lists.debian.org/debian-devel-0106/msg00245.html">
häftig diskussion</a> på debian-devel installerades Mozilla 0.9.1, den
första versionen sedan november 2000, i non-US/main förra veckan.</p>

<p><b>Som vanligt</b>, skriv till oss med dina Debianrelaterade nyheter på
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer translator="Peter Karlsson"
