#use wml::debian::weeklynews::header PUBDATE="2001-06-30" SUMMARY="GCC 3.0, Python, Debian-BSD, Evenemang"
#use wml::debian::translation-check translation="1.6"

<p><b>Debian BSD?</b>
Debian-BSD-listan har fått vind i seglen på sista tiden.
Listan har funnits sedan maj 1999, men "kommer sällan längre än
diskussionsfasen", för att citera
<a href="http://lists.debian.org/debian-bsd-0106/msg00013.html">
Gary Kline</a>.
<a href="http://lists.debian.org/debian-bsd-0106/threads.html">
Andreas Krennmair</a> sände in en lista över nödvändiga paket, och det verkar
finnas intensivt intresse hos flera personer.</p>

<p><b>GCC 3.0-status.</b>
Intresserad av att använda GCC 3.0?
En lärorik diskussion startades av
<a href="http://lists.debian.org/debian-devel-0106/msg01384.html">
Eray Ozkural</a> på sändlistan debian-devel om statusen för GCC 3.0-paketen
i testningsdistributionen.
För nybörjare; GCC är GNUs kompileringssvit (<span lang=en>GNU Compiler
Collection</span>).
En gång i tiden stod förkortningen för GNUs C-kompilator (<span lang=en>GNU
C Compiler</span>), men GCC stöder nu flera språk utöver C.
Vissa arkitekturer, såsom IA-64-processorarkitekturen, har använt GCC 3.0 sen
den släpptes.
Debianutgåvorna för x86 och andra processorer kommer att migreras till GCC
3.0, vilket är ett ganska stort företag.</p>

<p><b>Har du en Python i din ficka?</b>
Vi är säkra på att många Debianutvecklare blev glada över att se den
GPL-kompatibla utgåvan av Python 2.0.1.
<a href="http://lists.debian.org/debian-devel-0106/msg01485.html">
Gregor Hoffleit</a> tog upp övergångsfrågan på debian-devel-listan för
diskussion.</p>

<p><b>Debianevenemang.</b>
Under den kommande veckan kommer fyra, ja du läste rätt, fyra evenemang
att hållas där Debianprojektet är representerat.
Debianprojektet kommer att vara närvarande vid utställningar och
konferenser i Frankrike, Tyskland, Mexiko och Storbritannien.
Du hittar mer information om dessa och framtida evenemang på Debians
evenemangssida:
<a href="http://www.debian.org/events/2001/">
http://www.debian.org/events/2001/</a>.</p>

<p><b>Säkerhet.</b>
Bara ett säkerhetsproblem att rapportera denna vecka.
Michal Zalewski upptäckte ett problem med Samba, nämligen att Samba inte
korrekt kontrollerar namn från fjärrmaskiner
<a href="$(HOME)/security/2001/dsa-065">
som använder NetBIOS</a>.
Alla Sambaanvändare bör uppgradera så fort som möjligt.</p>

<p><b>Som vanligt</b>, skriv till oss med dina Debianrelaterade nyheter på
<a href="mailto:dwn@debian.org">dwn@debian.org</a>.
Berätta för oss om ditt projekt gör något spännande, eller om något intressant
nytt har hänt på din sändlista.
Ha en trevlig vecka!</p>

#use wml::debian::weeklynews::footer
