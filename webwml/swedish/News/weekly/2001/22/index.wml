#use wml::debian::weeklynews::header PUBDATE="2001-09-17" SUMMARY="S/390, Lintian, Aptitude"
#use wml::debian::translation-check translation="1.9"

<p><strong>Ytterligare en ny arkitektur?</strong>
Stefan Gybas
<a href="https://bugs.debian.org/111311">bad om</a> en ny arkitektur: s390x.
Han skriver:
&rdquo;s390 används på IBM-stordatorer upp till G6 (generation 6) och baseras på
31-bitarsadresser (ja, 31 bitar, inte 32!).
Nyare modeller (G7) använder 64-bitarsadresser och arkitekturen kallas s390x.
Kärnor för s390x innehåller även ett 31-bitars-emuleringsskikt, så vi kan
köra alla s390-binärer på s390x.&rdquo;
Han berättade även att en automatisk kompilerare (buildd) för s390x redan
är uppe och kör, att alla viktiga paket har kompilerats, och att
installationen kommer att vara samma som s390, så den kan till och med
släppas med Woody.</p>

<p><strong>Få in isdnlog i Woody.</strong>
Paul Slootman
<a href="https://lists.debian.org/debian-devel-0109/msg00841.html">
upptäckte</a> ett allvarligt problem med <code>isdnutils</code>-paketet.
Skälet är ett binary-all-paket som beror på ett arkitekturberoende paket
som inte är tillgängligt för alla arkitekturer, eftersom det kräver stöd
för ISDN-maskinvara för arkitekturen.
På grund av detta kan inte beroendet uppfyllas för vissa arkitekturer,
något som utelåser paketet från Woody.</p>

<p><strong>Begäran om lintianpatchar.</strong>
Sean &rdquo;Shaleh&rdquo; Perry
<a href="https://lists.debian.org/debian-devel-0109/msg00818.html">
tillkännagav</a> att han är tillbaka och ber folk som har tillägg eller
patchar att läsa i
<a href="https://bugs.debian.org/lintian">felrapporteringssystemet</a> och
skicka in dem där det är lämpligt.</p>

<p><strong>Aptitude trasig för HTTP.</strong>
Daniel Burrows
<a href="https://lists.debian.org/debian-devel-0109/msg00782.html">
skrev</a> att han förstört aptitude och inte vill att folk ska berätta det
för honom.
Nåja... HTTP-metoden går sönder ordentligt när den körs från aptitude.
Det är ett känt problem som enligt uppgift kommer från apt-biblioteken.
Daniel kommer att sända in en rättning inom kort, så sänd inte in tonvis
med felrapporter om det, för då skulle han vara tvungen att slå ihop
felrapporter istället för att jobba på rättelsen.</p>

<p><strong>Alternativ i Build-Dependencies.</strong>
Bdale Garbee har
<a href="https://lists.debian.org/debian-devel-0109/msg00685.html">
upptäckt</a> att det sätt som de automatiska kompilerarna (buildd) hanterar
alternativ i Build-Depends är något underoptimal,t <code>sbuild</code>,
som används av buildd, kommer alltid att använda det första alternativet.
Paketansvariga som använder alternativ i Build-Depends bör vara medvetna om
detta faktum när de börjar använda den sortens alternativ.
Anthony Towns lade till några beskrivande
<a href="https://lists.debian.org/debian-devel-0109/msg00702.html">
scenarier</a>.</p>

<p><strong>Personlig paketkompilerare.</strong>
Junichi Uekawa
<a href="https://lists.debian.org/debian-devel-0108/msg01895.html">
tillkännagav</a> pbuilder, en personlig kompilerare för Debianpaket.
Det är ett bekvämt program för att skapa ett chrootsystem och bygga Debianpaket
inuti det.
Våra automatiska kompileringssystem (buildd) använder en komponent
(<code>sbuild</code>) som också bygger paket, men <code>sbuild</code>
fokuserar på att bygga paket för buildd, medan pbuilder fokuserar på att
integrera processen att bygga en chrootmiljö (debootstrap) och kompilera
Debianpaket.
Version 0.3 har redan kommit in i arkivet.</p>

<p><strong>Grafer om Debian.</strong>
Edward Betts verkar vara väldigt kär i <code>xplanet</code>.
Han har använt programmet för olika sorters analyser, såsom att hitta
<a href="http://people.debian.org/~edward/globe/average/">
Debians centrum</a>, eller beräkna
<a href="http://people.debian.org/~edward/globe/distance/">
avståndet mellan utvecklare</a>, eller
<a href="http://people.debian.org/~edward/globe/earthkeyring/">
visualisera nyckelringen</a>.
Peter Palfrader har också skapat några
<a href="http://www.palfrader.org/misc/weboftrust/20010826/gfx/">
bilder</a> som visualiserar nyckelringen.
Varning utfärdas dock, bilderna är stora.</p>

<p><strong>Överklockningstips.</strong>
Rajesh Fowkar söker råd om
<a href="https://lists.debian.org/debian-user/2001/debian-user-200109/msg02168.html">
överklockning</a> av ett Asusmoderkort med en Celeronprocessor.
Det verkar som om maskinen har några problem med att kompilera en kärna.</p>

<p><strong>FAI 2.2 släpptes i söndags.</strong>
Thomas Lange 
<a href="https://lists.debian.org/debian-beowulf/2001/debian-beowulf-200109/msg00012.html">
tillkännagav</a> att Fully Automatic Installation (Helautomatisk
installation) 2.2 var färdig.
FAI är ett icke-interaktivt system för att lägga Debian GNU/Linuxmaskiner
till en maskinklase (kluster).</p>

<p><strong>Mums, nya startdisketter!</strong>
Adam Di Carlo 
<a href="https://lists.debian.org/debian-boot/2001/debian-boot-200109/msg00255.html">
tillkännagav</a> att version 3.0.14 av startdisketterna är tillgängliga för
testning på powerpc och i386.
Testa på och sänd rapporter, kommentarer eller beröm till
<a href="mailto:debian-boot@lists.debian.org">
debian-boot@lists.debian.org</a>.</p>

<p><strong>Hemskheter med /usr/share/java/repository.</strong>
Lämnar det nuvarande systemet med Java i Debian något övrigt att önska?
En
<a href="https://lists.debian.org/debian-java/2001/debian-java-200109/msg00047.html">
diskussion</a> på sändlistan Debian-Java pågår om klasssökvägar (classpath).
Tydligen ses Javapolicyn över, så alla intresserade Javaanvändare och
-utvecklare i Debian kan vara intresserade av att följa diskussionen och
kanske skriva ett inlägg.</p>

<p><strong>Ny funktion i dpkg-deb.</strong>
Wichert Akkerman har
<a href="https://lists.debian.org/debian-dpkg/2001/debian-dpkg-200109/msg00025.html">
lagt till</a> en funktion i dpkg-deb för att välja visningsformat.
Den finns i CVSen just nu för alla de som är intresserade av att testa den.</p>

<p><strong>Nya paket.</strong>
Här följer en kort lista över några av paket som är nya och värda att
lägga märke till under veckan.
Observera att detta inte på något sätt är en allomfattande lista eller en
avsnäsning av de paket som inte nämns.
Alla utvecklare som släpper paket som de vill få uppmärksamhet om bör sända
en notis till oss.
Alla utvecklare som gnäller över att hans eller hennes paket ignoreras
kommer att summariskt ignoreras eller förlöjligas.</p>

<ul>
<li><a href="http://packages.debian.org/unstable/admin/dpsyco">
    dpsyco</a> &ndash; Systemkonfigureringspaket, används för att lägga till
    användare, grupper, patchar, med mera.
<li><a href="http://packages.debian.org/unstable/web/mantis">
    mantis</a> &ndash; Ett webbbaserat felrapporteringssystem som använder PHP
    och MySQL.
<li><a href="http://packages.debian.org/unstable/interpreters/waba">
    waba</a> &ndash; En liten JVM riktad mot flyttbara enheter.
<li><a href="http://packages.debian.org/testing/net/alamin-server">
    alamin-server</a> och
    <a href="http://packages.debian.org/testing/net/alamin-client">
    alamin-client</a> &ndash; Möjliggör sändning och hantering av SMS-meddelanden
    över ett GSM-nätverk.
</ul>

<p><strong>Säkerhetsbulletiner.</strong>
Inga nya säkerhetsbulletiner denna vecka.</p>

<p><strong>Nåt nytt?</strong>
Som alltid, sänd dina nyhetstips eller kungörelser till
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer translator="Peter Karlsson"
