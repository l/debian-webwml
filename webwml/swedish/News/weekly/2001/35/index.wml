#use wml::debian::weeklynews::header PUBDATE="2001-12-27" SUMMARY="Jul, årssammanfattning, lokalanpassning, 2.2r5, kvalitet"
#use wml::debian::translation-check translation="1.11"

<p><strong>God Jul allesammans.</strong>
Vi hoppas att de av er som firar julen har en trevlig helg.
Ta en paus från det vanliga livet, tänk på det gångna året och fundera på
vad du kan göra för att förbättra fri programvara och Debian i synnerhet.
Vi är tillbaka som era tjänare, men endast med en kortare utgåva denna gång.</p>

<p><strong>En interaktiv julgran?</strong>
De av er som lätt blir lite uttråkade av en vanlig julgran kanske kan vara
intresserade av detta. Du kanske redan har läst om det i andra elektroniska
tidningar, men vid Worcesters polytekniska institut har några studenter korsat
en julgran med en GNU/Linux-maskin.
<a href="http://christmastree.wpi.edu/">christmastree.wpi.edu</a>, en
interaktiv julgran.</p>

<p><strong>Årssammanfattning för 2001.</strong>
Även om den inte är direkt relaterad till Debian kan den vara intressant
för många av våra läsare.
<a href="http://lwn.net/2001/features/Timeline/">
sammanfattningen av Linuxåret 2001</a>, den fjärde i raden.
Däri finner du månadsvisa sammanfattningar av de större händelserna inom
Linux- och fri programvaru-världen detta år.</p>

<p><strong>Lokalanpassning av Debian.</strong>
Michael Bramer
<a href="https://lists.debian.org/debian-devel/2001/debian-devel-200112/msg01488.html">
rapporterade</a> om ett ytterligare försök han gjorde för att offentliggöra
de översatta paketbeskrivningar som han underhåller.
Han kopierade gränssnittet från
<a href="https://packages.debian.org/">packages.debian.org</a>
till <a href="http://ddtp.debian.org/packages.debian.org/">DDTP-servern</a>
för att skapa en flerspråkig paketsökningsfunktion.
För närvarande stöds bara tyska och brasiliansk portugisiska, men ytterligare
språk kommer att följa så fort fler beskrivningar översätts till dessa språk.
Michael vill gärna se att den officiella packages.debian.org-servern stöder
detta.
Hjälp är välkommen.</p>

<p><strong>Debian GNU/Linux 2.2r5 står för dörren?</strong>
Joey
<a href="https://lists.debian.org/debian-devel-announce-0112/msg00007.html">
jobbar på</a> en ny utgåva av Debian GNU/Linux 2.2, även känd som
&rdquo;stable&rdquo;.
Hans plan är att få ut denna utgåva under första veckan i januari 2002.
Det krävs dock fortfarande några omkompileringar för att få den stabila
utgåvan i synk för alla arkitekturer.</p>

<p><strong>Debian tappar kvalitet.</strong>
Brian Wolfe skrev en omfattande
<a href="https://lists.debian.org/debian-devel/2001/debian-devel-200112/msg01977.html">
utläggning</a> om Debian.
Det han säger är riktigt och beskriver ett till viss del kritiskt problem i
Debian; samtidigt som antalet paket och ansvariga ökar stadigt är det flera
paket som inte har rörts på ett bra tag, eller vars uppströmsförfattare verkar
ha övergivit dem.
Gamla paket och paket med fel ger Debian en dålig lyster.
Brian ber Debianprojektet att komma på ett sätt att varna användaren om ett
paket är övergivet uppströms och att dess fel med stor sannolikhet inte kommer
att rättas om den ansvarige är ovillig/oförmögen att rätta dem.</p>

<p><strong>Version 3.0.18 av startdisketterna tillgängliga.</strong>
Adam Di Carlo
<a href="https://lists.debian.org/debian-release/2001/debian-release-200112/msg00015.html">
rapporterade</a> att de nya startdisketterna sänts in för fem arkitekturer
och tio språk med hjälp av språkväljaren, även om inte alla språk är
tillgängliga i alla varianter.
Det har sagts att modconf saknar översättningar, så hjälp är välkommen.
Om du har kommentarer, förslag, osv., ber vi dig sända dem till
debian-boot@lists.debian.org.</p>

<p><strong>Nya eller anmärkningsvärda paket.</strong>
Följande nya eller uppdaterade paket har lagts till Debianarkivet under
de senaste sju dagarna.</p>

<ul>
<li><a href="https://packages.debian.org/unstable/graphics/galrey">galrey</a> 
    &ndash; Kommandoradsgallerigenerator. Den skapar även tumnagelbilder.
<li><a href="https://packages.debian.org/unstable/science/mayavi">mayavi</a> 
    &ndash; Ett visualiseringssystem för vetenskaplig data.
<li><a href="https://packages.debian.org/unstable/devel/openmcl">openmcl</a> 
    &ndash; OpenMCL Common Lisp-kompilator.
<li><a href="https://packages.debian.org/unstable/x11/pdm">pdm</a> 
    &ndash; Litet GTK-baserad inloggningsprogram.
<li><a href="https://packages.debian.org/unstable/graphics/pencam">pencam</a> 
    &ndash; Hämta bilder från digitalkameror baserade på STV0680B-001-kretsen.
<li><a href="https://packages.debian.org/unstable/x11/sapphire">sapphire</a> 
    &ndash; En minimal men konfigurerbar X11R6-fönsterhanterare.
<li><a href="https://packages.debian.org/unstable/mail/slpim">slpim</a> 
    &ndash; &rdquo;<span lang=en>Personal Information Manager</span>&rdquo;
            för konsollen.
</ul>

<p><strong>Har du hört något?</strong>
Håll oss informerade!
Vi vill inte missa något.
Se till att sända oss kommentarer och tips om nya eller gamla paket.
Vi vill önska er ett gott nytt år.</p>

#use wml::debian::weeklynews::footer translator="Peter Karlsson"
