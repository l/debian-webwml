#use wml::debian::weeklynews::header PUBDATE="2001-3-14" SUMMARY="Undertecknade paket och utgåvor vid horisonten; stable-uppdatering; DPL-val igång"
#use wml::debian::translation-check translation="1.3"

<p>
<b>Välkommen</b> till Debian Weekly News, ett nyhetsbrev för Debianfolk.
</p>

<p>
Under flera år har vi vetat att Debians sätt att publicera paket och utgåvor
saknar en del vad gäller säkerhet.
Det har inte funnits något sätt att veta om paketet du just hämtade
verkligen tillverkats av en Debianutvecklare och faktiskt är en del av den
aktuella Debianutgåvan.
Detta håller fort på att ändras, och <b>inom kort kommer användarna ha två
olika sätt att verifiera att de installerar legitima paket</b>.
Denna vecka
<a href="http://lists.debian.org/debian-dpkg-0103/msg00024.html">
postades en patch</a> till sändlistan debian-dpkg, vilken lägger stöd
för att kontrollera signaturer på Debianpaket till dpkg.
Signaturen läggs i en ny sektion av själva paketet, och verktyg är nu på väg
in i Debian för att lägga till och kontrollera sådana signaturer.
Denna typ av underteckning av paket motsvarar liknande tekniker som funnits
i rpm-världen under lång tid, och den är ett välkommet tillägg till dpkg,
men dess användbarhet skall inte överdrivas.
</p>

<p>
<b>Undertecknade paket i sig självt lämnar fortfarande flera
attackmöjligheter öppna.</b>
Olika ondsinta saker kan göras med
<a href="http://lists.debian.org/debian-dpkg-0103/msg00046.html">
Packages-filen</a>, eller genom att lura apt att hämta ett
<a href="http://lists.debian.org/debian-dpkg-0103/msg00035.html">
gammalt och osäkert paket</a>.
För att stänga möjligheten till dessa attacker krävs ytterligare ett lager
säkerhet &ndash; undertecknade utgåvor.
Redan nu börjar Release.gpg-filer dyka upp i arkivet, och apt kommer inom
kort få möjlighet att verifiera dessa signaturer när det uppgraderar ett
Debiansystem.
Till syvende och sist så är det ingen av dessa metoder som garanterar
absolut säkerhet, men de kommer att göra attacker mycket svårare för de
skumma typerna, och när det är dags att släppa woody kanske både sorternas
signaturer är allmänt tillgängliga.
</p>

<p>
<b>Förberedelser är igång för en uppgradering av stable, Debian version
2.2r3.</b>
Som de flesta underutgåvor är paket med säkerhets- och licensproblem
eller väldigt allvarliga fel kandidater för att bli uppdaterade i denna
utgåva.
Det kan även komma att inkludera uppdateringar för att göra den kompatibel
med version 2.4 av kärnan, eftersom de allra mest nödvändiga paketen
<a href="http://www.fs.tum.de/~bunk/kernel-24.html">
redan har anpassats</a>.
Martin Schulze
<a href="http://lists.debian.org/debian-devel-announce-0103/msg00008.html">
samordnar den nya utgåvan</a> och hans lista över paket som kommer att komma
med finns att tillgå
<a href="http://master.debian.org/~joey/2.2r3/">på webben</a>.
</p>

<p>
<b>DPL-valet är igång, efter några tjuvstarter.</b>
Utvecklarna kan hämta en
<a href="http://lists.debian.org/debian-devel-announce-0103/msg00005.html">
röstsedel</a> och sända in, gpg-signerad.
Omröstningen avslutas den 28:e.
</p>

<p>
<b>Ytterligare en <span lang=en>&rdquo;bug squash&rdquo;</span>-fest</b>
planeras för
<a href="http://lists.debian.org/debian-devel-announce-0103/msg00009.html">
detta veckoslut</a>.
Nära 350 kritiska fel kvarstår sedan senaste festen, och de måste alla
rättas innan woody släpps, så alla som har tid över i veckoslutet uppmanas
hjälpa till med att rätta ett fel eller två.
</p>

<p>
<b>Vissa veckor finns det inget slut på säkerhetsrättelserna i Debian.
Detta är en sådan vecka.</b>
Några av dessa kungörelser är för problem som faktiskt rättats tidigare, men
inte tillkännagivits, men många är helt nya säkerhetsrättelser.
</p>
<ul>
<li><a href="../../../../security/2001/dsa-032">Flera mindre fel</a>
i stable-versionen av proftpd kunde leda till mindre säkerhetsproblem.
<li>Ett <a href="../../../../security/2001/dsa-033">buffertspill</a>
som kunde utnyttjas utifrån via CGI-gränssnittet i analog.
<li>Flera <a href="../../../../security/2001/dsa-034">buffertspill</a>
i ePerl upptäcktes. De kunde leda till att man utifrån kunde uppnå
root-behörighet i vissa konfigurationer.
<li>En <a href="../../../../security/2001/dsa-035">fjärrtjänstevägranattack</a>
hittades i man2html &ndash; den kunde fås att konsumera allt minne.
<li>Ett <a href="../../../../security/2001/dsa-036">lokalt säkerhetshål i
midnight commander</a>.
<li>Alla xaw-ersättningsbiblioteken (nextaw, xaw3d, and xaw95) uppdaterades
för att rätta några
<a href="../../../../security/2001/dsa-037">
säkerhetshål</a> som tidigare hittades och rättades i xaw självt.
<li>Ett säkerhetshål relaterat till
<a href="../../../../security/2001/dsa-038">temporärfiler</a>
rättades i sgml-tools.
<li><a href="../../../../security/2001/dsa-039">
Två säkerhetshål</a> i stables version av glibc, båda med möjligheter att få
rootbehörighet, rättades.
(Observera att rättelsen gjorde att ldd slutade fungera på suid-binärer, så
en uppdatering kommer troligen släppas för att rätta det i framtiden.)
<li>Ett <a href="../../../../security/2001/dsa-040">
fjärråtkomligt buffertspill</a> i stables slrn.
<li>Joe <a href="../../../../security/2001/dsa-041">
läste <tt>.joerc</tt> osäkert</a> från den aktuella katalogen, vilket kunde
utnyttjas lokalt om joe kördes i kataloger såsom <tt>/tmp/</tt>.
<li>Ett
<a href="../../../../security/2001/dsa-042">
fjärråtkomligt buffertspill</a> i gnuserv och xemacs.
<li>Flera 
<a href="../../../../security/2001/dsa-043">fjärrattacker</a> i Zope.
<li>Ett
<a href="http://lists.debian.org/debian-security-announce-01/msg00042.html">
buffertspill i mailx</a>
som lokalt kunde ge tillgång till mailgruppen.
</ul>
<p>
Säkerhetsgruppen förtjänar tack för allt sitt hårda arbete under veckan.
</p>

#use wml::debian::weeklynews::footer
