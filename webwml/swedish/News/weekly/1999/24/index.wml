#use wml::debian::weeklynews::header PAGENAME="22 juni 1999"
# <!--translation 1.2 -->

<p>
<b>Välkommen</b> till Debian Weekly News, ett nyhetsbrev för Debianutvecklare.
Veckans utgåva är en special tvåveckors kombinerad utgåva, eftersom jag inte
hade möjlighet att publicera nyhetsbrevet förra veckan.
Jag letar nu efter en 
<a href="../../contributing#subeditor">redaktörsvikarie</a>.
</p>

<p>
I kölvattnet av logotypomröstningen har det
<a href="../../../../Lists-Archives/debian-devel-9906/msg00703.html">
dykt upp</a> några utvecklare som inte hörde om omröstningen förrän
resultaten annonserades ut, och som förståeligt nog är irriterade över
att de inte fick möjligheten att rösta.
Detta är kanske bara en liten del av ett större problem:
trots att det är meningen att alla utvecklare ska prenumerera på
debian-devel-announce är det inte alla som gör det.
Så <b>det går inte att garantera att alla utvecklare ser tillkännagivanden</b>.
En lösning som diskuterats är att automatiskt lägga in alla utvecklare som
prenumeranter på debian-devel-announce.
Debian Weekly News uppmanar alla som vill försäkra sig om att inte missa
sådana saker att i framtiden åtminstone läsa DWN regelbundet.
</p>

<p>
Wichert Akkerman har föreslagit att <b>dela på non-free och contrib,
och flytta dem till en ny server</b>, <tt>nonfree.debian.org</tt>.
Huvudskälet för detta är för att understryka att de inte är en del av
Debian, eftersom "<i>skillnaden inte är lika synlig som den brukade vara,
förbättringar av sökning i distributionen och verktyg som apt gör det
väldigt svårt att se om något ligger i main eller inte</i>".
Förslaget kommer att komma upp för omröstning snart och genererar mycken
diskussion.
</p>

<p>
<b>Frågan om signering av deb-paket har tagits upp igen.</b>
Intressant nog 
<a href="../../../../Lists-Archives/debian-devel-9906/msg01438.html">
säger</a> Wichert Akkerman att "<i>vi kommer att stöda flera olika
verifieringsmetoder inom ett år</i>" (detta är troligen relaterat till dpkg
v2-projektet).
Manoj Srivastava skrev en
<a href="../../../../Lists-Archives/debian-devel-9906/msg01428.html">
bra översikt</a> om säkerhetsproblem som kan uppstå i samband med signering
av paket, och några sätt att komma runt dem.
</p>

<p>
På tal om säkerhet så har en <b>ny version av man-db som rättar en
symlänkattack</b>
<a href="http://lwn.net/1999/0617/a/debman-db.html">släppts</a>.
</p>

<p>
Dale Scheetz skrev på debian-private (omsänt <a href=mail#1>här</a> med
hans tillstånd) om problemet med officiella Debian-cd-skivor.
"<i>Att ha en officiell cd har inte förhindrat att trasiga cd-skivor säljs,
och det skyddar inte heller återförsäljarna.</i>"
För att korrigera detta föreslår han att cd-skivor sänds ut till testare
innan de släpps officiellt, och också att det skapas en metod som låter
cd-återförsäljare att lägga in patchar och andra ändringar på cd-skivorna
fastän de fortfarande kallas "officiella".
</p>

<p>
Joost Witteveen, författare för menu-paketet, har
<a href="../../../../Lists-Archives/debian-policy-9906/msg00370.html">
släppt version 2.0</a> av paketet, vilket innehåller ett
<b>nytt snyggt koncept: "hints" (tips)</b>.
Detaljer finns i det han skrev, men detta bör göra det möjligt för menu att
optimera menyhierarkin som genereras så att det inte finns menyer som har
varken för många eller för få element.
</p>

<p>
APT-teamet har släppt en
<a href="../../../../Lists-Archives/debian-devel-9906/msg01459.html">
ny version av APT</a>.
Den intressantaste nya funktionen är <b>stöd för att ladda ner källkoden
till paketen</b>.
Med en "--compile"-parameter kan apt nu till och med starta en omkompilering
av paketet!
</p>

<p>
<b>En perl-uppdatering.</b>
<a href="ftp://ftp.daft.com/pub/debian/experimental/">
Paket för perl 5.005</a> finns nu slutligen
<a href="http://www.debian.org/Lists-Archives/debian-perl-9906/msg00020.html">
redo för uttestning</a>.
Ansvariga för perlmoduler och övriga intresserade bör läsa den nya
<a href="http://pandora.debian.org/~hertzog/perl-policy.txt">perlpolicyn</a>.
</p>

<p>
<b>Debianhändelser</b>:
<ul>
<li><b>Både Ian Jackson och James Troup kommer att tala</b> på
<a href="../../../../Lists-Archives/debian-devel-9906/msg01233.html">Linux '99
Conference</a> i Storbritannien. Detta sker den 25:e och 26:e denna månad.
<li><b>Philadelphia Debian GNU/Linux User's Group</b> höll ett
<a href="../../../../Lists-Archives/debian-devel-9906/msg00954.html">
möte</a> den 16:e.
Mötets ämne var "<i>En översikt av Debianpolicyn</i>"
(DWN ber om ursäkt för att information om detta inte publicerades före mötet
ägde rum.)
<li><b>Omkring USD 7000 donerades till Debian</b> av LinuxCare och VA på
<a href="http://kitenet.net/~bad/list/0212.html">Debianvälgörenhetsgalan</a>.
Dessutom delades några posters ut av LinuxCare, vilka liknar en annan ökänd
poster.
</ul>
</p>

<p>
På debian-policy förekom
<a href="../../../../Lists-Archives/debian-policy-9906/msg00313.html">
diskussioner</a> <b>angående manualsidan undocumented.7</b> och huruvida
den över huvud taget är användbar.
En del känner att "<i>undocumented(7)-länken inte bara är oanvändbar, utan
verkligen störande.</i>"
</p>

<p>
<b>Några godbitar från Debian JP-projektet.</b>
Debian JP gör en översikt över sina paket, resultaten finns
<a href="http://www.debian.or.jp/~maehara/popcon/">här</a>.
Det verkar som deras tillkännagivande om att slå sig samman med Debian slog
slint och fick folk att tro att projektet hade lagts ned,
men i verkligheten fortsätter deras arbete med att anpassa paket för
den japanska marknaden.
</p>

<p>
<b>Servernyheter</b>:
<ul>
<li>John Goerzen har
<a href="../../../../Lists-Archives/debian-alpha-9906/msg00081.html">
satt upp</a> en <b>wanna-build-databas och en
automatisk kompileringsrobot för Debian Alpha-porteringen</b>.
</ul>
</p>

<p>
Tack till Katsura S. Yoshio, Raphael Hertzog och Christian Meder för
<a href="../../contributing">bidrag</a>.
</p>

#use wml::debian::weeklynews::footer
