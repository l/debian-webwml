#use wml::debian::weeklynews::header PUBDATE="1999-1-4" SUMMARY="Första numret; RMS använder Debian; funderingar kring frysningen."
#use wml::debian::translation-check translation="1.18"

<p>
<b>Välkommen</b> till den första utgåvan av Debian Weekly News, ett
nyhetsbrev för Debianutvecklare som ogenerat imiterar
<a href="http://lwn.net/">Linux Weekly News</a>.
Det här numret är ett experiment, och kommer att fortsättas beroende på
läsarrespons och hur mycket fritid jag har.
</p>

<p>
<b>RMS använder Debian</b>!
Han har installerat det på sin bärbara Toshibadator, och har varit aktiv på
listorna med kommentarer och frågor (han behöver hjälp för att få PCMCIA att
fungera, verkar det som).
<b>RMS är också oroad</b> över att Debian gör för mycket reklam för
&rdquo;non-free&rdquo;-delen genom att låta fria paket (såsom tetex) föreslå icke-fria
paket (såsom tetex-nonfree).
Flera möjliga lösningar har förslagits, och diskussion pågår.
Betyder detta, sammantaget med Debians Hurd-anpassning, att FSF kommer delta
mer i Debianprojektet i framtiden?
</p>

<p>
Ni vet säkert redan att <b>Linux 2.2 är nära att släppas</b>, då
2.2pre-serien har påbörjats.
De flesta verkar vara överens om att det är ett för stort steg att
inkludera version 2.2 av kärnan i slink som det är nu, men alla paket bör
anpassas så att de fungerar tillsammans med den.
Relaterat till detta är att <b>nya startdisketter för slink</b>
<a href="https://lists.debian.org/debian-devel-changes-9812/msg01861.html">
finns ute</a>, vilka använder kärna 2.0.36.
</p>

<p>
<b>Vad är nytt i Debian 2.1?</b> Martin Schulze
<a href="https://lists.debian.org/debian-publicity-9812/msg00014.html">
söker bidrag</a> att användas i ett pressmeddelande, men har ännu inte fått så
mycket gensvar.
</p>

<p>
<a name="skip_slink"></a>
John Goerzen
<a href="https://lists.debian.org/debian-devel-9901/msg00126.html">
gav ett djärvt förslag</a>: <b>hoppa över slink</b>, frys potato och
skeppa den som version 2.1.
Han tycker att arbetet på att få slink möjlig att släppa går för långsamt,
och att det under tiden snabbt blir gammalt.
Reaktionen på detta är <b>väldigt</b> blandad.
</p>

<p>
<b>Kommer Debian ha en egen monter</b> på uppkommande Linuxkonvent?
På LinuxExpo kostar det USD 1200, och LinuxWorld ligger på rund USD 15000,
att jämföra med TheBazaar som kan ge en monter gratis, på samma sätt som
Atlanta Linux Showcase gjorde.
James LewisMoss (alias Dres) <b>
<a href="http://slashdot.org/articles/98/12/29/1216242.shtml">
skrev på Slashdot</a></b> och frågade efter hjälp för att samla ihop
USD 1200 för LinuxWorld-montern, med goda resultat &ndash;
vi kanske kan få en gratis monter som en ideell organisation ändå, och om det
misslyckas, har flera personer visat sig villiga att donera pengar.
(Detta
<a href="http://slashdot.org/comments.pl?sid=98/12/29/1216242&amp;pid=0#1992">
för också på tal</a> om Debian fortfarande har <b>pengar på banken</b>?
Svaret är ja, men vi vill inte spendera dem på saker som konvent.)
</p>

<p>
<a href="https://lists.debian.org/debian-devel-9812/msg02930.html">
Viss diskussion</a> har pågått om att göra så att paket <b>loggar viktig
information under installationen</b> till en fil istället för att bara visa
det på skärmen, och hur det bäst implementeras.
Flera prototyper för loggningsverktyg har skrivits.
</p>

<p>
Några nyheter om Debianservrar som kom upp den här veckan:
</p>
<ul>
<li>De <b>tekniska problemen</b> som non-us.debian.org har haft fortsätter.
Incoming-katalogen där är skrivskyddad, vilket har förhindrat felrättningar
för paket i non-us under en tid.
<li>MTAn på va.debian.org kommer snart att ändras <b>från qmail till
exim</b>.
Kom ihåg att ändra era .qmail-filer till .forward-filer innan så sker.
</ul>

<p>
Intressanta och viktiga paket som släppts denna vecka inkluderar:
</p>
<ul>
<li>Vad gäller <b>säkerhet</b> så hittade, och
<a href="https://lists.debian.org/debian-devel-changes-9812/msg01950.html">
fixade</a>, Ben Collins ett otrevligt hål som lät cfengine skriva över vilken
fil som helst på systemet.
<li>Intresse har förekommit på sistone om den nya MTAn postfix (även känd
som IBM Secure Mailer eller vmailer).
Ett paket har skickats upp, men avvisades på grund av licensproblem.
</ul>

#use wml::debian::weeklynews::footer translator="Peter Karlsson"
