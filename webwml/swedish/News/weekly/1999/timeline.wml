#use wml::debian::weeklynews::header PAGENAME="Årssammanfattning 1999"
#use wml::debian::translation-check translation="1.7"

<p>
<b>Den här specialbilagan till Debian Weekly News är en sammanfattning
över de viktigaste händelserna i Debians värld under 1999.</b>
Det är definitivt inte en allomfattande lista, utan fokus ligger på ovanliga
och viktiga händelser, inte det hela tiden i bakgrunden pågående
utvecklingsarbetet och -diskussionerna.
</p>

<p>
<b>För att ge en kort inblick i volymen av vad som skett bakom kulisserna
under året följer här några siffror:</b>
Tjugotvå tusen felrapporter sändes in under året, etthundrasjuttio tusen
meddelanden postades på de olika Debiansändlistorna och närmare tjugofem
tusen nya versioner av paket sändes in.
</p>

<p>
Här är de för Debianprojektet mest minnesvärda händelserna under 1999:
</p>

<p>
<b>Januari</b>
</p>
<ul>
<li>
Vi har släppt en större ny utgåva, och fem mindre underutgåvor, av Debian
under det gångna året, och är snabbt på väg mot en ny frysning.
Vid den här tiden förra året var vi djupt nere i den till synes oändliga
frysningen av Debian 2.1, vi började undra om den någonsin skulle nå
sitt slut, och visst <a href="1/#skip_slink">tvivel</a> hystes
om våra planer för slink fanns.
Men vi fortsatte att jobba, och övergick till en djupfrysning i slutet av
januari.
<li>
För första gången blir ett minimalt Debian GNU/Hurd-system
<a href="2/#hurd">tillgängligt</a>, baserat på Debians bassystem.
<li>
<a href="2/#build_deps">Inledande experimentellt arbete</a>
påbörjas för att stöda kompileringsberoenden i källkodspaket ("build
dependencies", då kallat "source dependencies".)
<li>
Val <a href="3/#elections">påbörjas</a> till posten som Debians nya
projektledare.
Det var första gången vi valde en ledare på det här sättet, och det var en
spännande process som turligt nog inte blir allt för politisk.
<li>
Den temporära licensen för den gamla Debianlogotypen
<a href="4/#debianlogo">gick ut</a> för den <i>n</i>:te gången.
Diskussioner påbörjades om vilken ny licens vi skulle använde, och det
bestämdes också att börja leta efter en ny logotyp med hjälp av Gimps
logotyptävling.
</ul>

<p>
<b>Februari</b>
</p>
<ul>
<li>
Utvecklingen av dpkg som länge stått stilla
<a href="5/#dpkg">kommer åter igång</a> och lägger till några nya trevliga
funktioner:
med automatiska utannonseringar av nya program plus automatisk stängning
av felrapporter när paket sänds in.
Flera personer lovade att börja arbeta på dpkg inom kort, och dpkg blev
betydligt bättre omhändertagen under detta år än vad det varit tidigare.
<li>
Wichert Akkerman <a href="6/#leader">valdes</a> som Debians nya ledare.
<li>
Debhelper användes av <a href="6/#debhelper">50% av paketen</a>.
<li>
Arbete på utgivningen av den nya utgåvan fortsatte, och släppningsdatumet
<a href="7/#release">sattes</a> till den 2 mars.
<li>
Idén om en version av Debian baserad på FreeBSD
<a href="8/#freebsd">väcktes</a> för första gången.
</ul>

<p>
<b>Mars</b>
</p>
<ul>
<li>
Utgivningen <a href="9/#delay">fördröjdes</a> en vecka.
Eftersom inte alla hör om förseningen i tid firas utgivningen med en
fest på irc för tidigt.
Under de problematiska sista dagarna före utgivningen ökade spänningen, och
några olyckliga omständigheter fick Brian White att avsäga sig posten som
"Release Manager" (Richard Braakman tog senare över arbetet).
Till slut, den 9 mars, <a href="10/#release">släpptes</a> så Debian 2.1.
<li>
Gimp-logotyptävlingen <a href="9/#debianlogo">avslutade</a>.
Den genererade flera trevliga logotypkandidater, och vi förberedde oss för
att rösta om logotypen, fastän vi fortfarande försökte bestämma vilken
licens den ska ha.
<li>
Debian användes i <a href="10/#empeg">Empeg-bil-mp3-spelaren</a>.
<li>
Med Debian släppt började
<a href="11/#development">en ny tur runt utvecklingscykeln</a>.
Första steget var att migrera till glibc 2.1.
</ul>

<p>
<b>April</b>
</p>
<ul>
<li>
Vi började tänka tanken att ha <a href="14/#debianlogo">två logotyper</a>:
en för officiellt bruk och en med en friare licens.
Omröstning om antalet logotyper och deras licenser
<a href="16/#debianlogo">började</a> till slut.
<li>
Corel <a href="17/#corel">tillkännagav planer</a> på att skapa en
Linuxdistribution baserad på Debian.
<li>
Felrapporteringssystemet <a href="17/#bts">gick ner</a>
när en antik a.out-binär går sönder.
Detta blev en bryskt påminnelse om hur dåligt underhållet
felrapporteringssystemet var. I september, efter omfattande arbete,
<a href="35/#bts">uppdaterades</a> systemet till att använda det
nya debbugspaketet.
</ul>

<p>
<b>Maj</b>
</p>
<ul>
<li>
<a href="18/#debianlogo">Resultaten</a> från logotyplicensomröstningen blir klara:
vi valde att ha två logotyper med olika licenser.
I slutet av månaden kom omröstningen om vilken logotyp vi faktiskt ska
använda <a href="21/#debianlogo">igång</a>.
<li>
Diskussionerna på sändlistan debian-policy ökar i omfattning, och
<a href="19/#policy">veckosammanfattningar</a> börjar postas.
<li>
<a href="19/#jp">Debian JP-projektet</a> släppte en japansk version av
slink och uttryckte önskemål om att bli del av det verkliga Debian,
för att slå samman ändringarna.
Flera av de inblandade i Debian JP blev Debianutvecklare och började
<a href="21/#jp">lägga till paket till Debian</a>.
<li>
En <a href="19/#non-us">ny server</a> sattes upp för non-us,
vilket avslutade de myckna sporadiska problem som den gamla servern haft.
Samtidigt omorganiserades non-us för att mer stämma överens med utseendet på
övriga Debian.
</ul>

<p>
<b>Juni</b>
</p>
<ul>
<li>
"Virveln" ("swirl") blev den <a href="23/#debianlogo">nya Debianlogotypen</a> och
fick snabbt fotfäste inom Debiankulturen.
Men logotypsagan var ännu inte över, ett förslag lades fram att byta den
officiella och den friare logotypen, en fråga som
<a href="25/#debianlogo">ledde fram till en omröstning</a> i slutet av juni.
<li>
SPI blir officiellt en <a href="23/#spi">ideell organisation</a> i USA.
<li>
En <a href="25/#book">ny Debianbok</a>,
<i>Debian GNU/Linux: Guide to Installation and Usage</i>, gavs ut.
Det var den första av flera böcker som kom ut under året.
</ul>

<p>
<b>Juli</b>
</p>
<ul>
<li>
Efter mycket arbete började perl 5.005
<a href="26/#perl">introduceras</a> i Debian.
Perluppgraderingen påverkade många paket, och visade sig bli rätt smärtsam.
Viss infrastruktur skapades för att göra framtida perl-uppgraderingar enklare
genom att göra det möjligt för flera perlversioner att samexistera på ett
system.
<li>
Ytterligare en Debianbaserad distribution, Storm Linux,
<a href="27/#storm">släpptes</a>.
<li>
Den långa logotypsagan avslutades till slut genom att en omröstning kom fram
till att de båda logotyperna skulle <a href="27/#debianlogo">bytas</a>.
Efter en tävling, omfattande diskussioner och tre omröstningar markerade
detta slutet på logotypfrågan.
<li>
En större omskrivning av Debians policy släpptes, vilken krävde FHS-stöd.
Detta <a href="26/#policy">väckte frågan</a> om hur migrationen från
/usr/doc till /usr/share/dock skulle hanteras.
Flera förslag lades fram och förkastas på debian-policylistan, och i vad
som verkade vara ett sammanbrott för policytilläggsprocessen nåddes
<a href="28/#fhs">ingen lösning</a>.
Efter långa fördröjningar och mycken förvirring lades förslaget ut på
remiss till den nyligen skapade tekniska kommittén.
På grund av ytterligare fördröjningar kom inte kommittén fram till ett
<a href="34/#decision">beslut</a> förrän i september.
</ul>

<p>
<b>Augusti</b>
</p>
<ul>
<li>
Debian fyllde sex år.
<li>
Folk började klaga på att kön för att bli ny utvecklare hade
<a href="29/#queue">fastnat</a>, och <a href="30/#rumor">rykten</a>
började cirkulera att Debian har slutat anta nya utvecklare innan
potato släppts.
Inom några veckor dök en mekanism för att gå runt problemet upp, där
utvecklare <a href="33/#sponsor">sponsrar</a> uppladdningar för folk
som är fast i kön.
Senare, i oktober, blir stängningen av nya utvecklare-kön
<a href="39/#new-maintainer">officiell</a>, och en omorganisation av
nyutvecklaregruppen påbörjades.
Men ännu i slutet av året är kön stängd.
<li>
Debian fick <a href="31/#award">priset</a> "<i>bästa klientdistribution</i>"
på Linuxworld Expo, och var finalist för tre andra priser.
</ul>

<p>
<b>September</b>
</p>
<ul>
<li>
Gpg 1.0 släpptes och <a href="34/#gpg">antogs snabbt</a> av Debian
för att signera paket, vilket till slut gör det möjligt att bygga
Debianpaket helt med fria verktyg.
<li>
Ytterligare en <a href="29/#book">Debianbok</a> vid namn
<i>Debian Gnu/Linux 2.2 Unleashed</i> publicerades, och vi fick även reda på
att O'Reilly hade en Debianbok på gång, vilken skulle komma att säljas av VA
som en del av en <a href="39/#book">förpackad version</a> av Debian.
<li>
Corels derivat släpptes för en <a href="36/#corel">stängd betatestning</a>,
något som irriterade många.
<li>
Utvecklardatabasen <a href="37/#db">kom igång</a>, med omfattande information
om utvecklarna.
Fina kartor genererades härifrån, vilka visar hur utvecklarna är spridda över
världen.
</ul>

<p>
<b>Oktober</b>
</p>
<ul>
<li>
Adam Di Carlo tog över ledarskapet för startdiskettgruppen, och arbetet på
disketterna <a href="39/#boot_floppies">tog fart</a> då vi närmade oss ett
schemalagt frysdatum 1 november.
<li>
Ett licensproblem i Corels apt-skal hittades och fick en
<a href="42/#corel">snabb lösning</a>.
</ul>

<p>
<b>November</b>
</p>
<ul>
<li>
Frysningen sköts först upp en vecka, och sedan till
<a href="43/#freeze">mitten av januari</a>.
Huvudproblemet var startdisketterna, vilka inte beräknades bli klara förrän
då.
Ingen var speciellt glad över det, speciellt då vi insåg att Debian 2.1 inte
var helt år 2000-klar, och vi nu var tvungna att uppdatera den versionen.
<li>
Kompileringsberoenden
<a href="43/#build_deps">skrevs in i policyn</a> och började dyka upp i
källkodspaket.
<li>
Corel Linux släpptes.
Den fick bara en <a href="44/#corel">ljummen mottagning</a> från inom
Debian, men frågor om den dök snabbt upp på Debians sändlistor.
<li>
Felhanteringssystemet passerade <a href="44/#bts">50.000-strecket</a>.
<li>
Debian med FreeBSD-kärna <a href="45/#freebsd">dök upp igen</a> och fick ett
större intryck den här gången, både från folk inom Debian och utanför.
</ul>

<p>
<b>December</b>
</p>
<ul>
<li>
Debian 2.1r4 <a href="47/#release">släpptes</a> med år 2000-rättelser och
säkerhetsuppdateringar.
<li>
Ian Murdock ("Ian"-delen i "Debian"), och Bruce Perens tillkännagav
<a href="47/#dpl">Progeny Linux</a>, ett kommande Debianbaserat företag och
distribution.
<li> 
Debian <a href="48/#lj">vann</a> Linux Journals "Readers' Choice"-pris som
favoritdistribution.
</ul>

<p>
När nu Debian Weekly News går in i sitt andra år vill jag tacka alla som
gjort det första året möjligt:
Vikarierande redaktören Randolph Chung, bidragslämnarna
Josip Rodin, Brandon Mitchell, Robert de Forest, Aaron Van Couwenberghe,
Rob Tillotson, Michael Dahlberg, Stephane Bortzmeyer, Pablo Averbuj, Branden
Robinson, Mike Renfro, Christian Meder, Katsura S. Yoshio, Raphaël Hertzog,
Mike Linksvayer, och Simon Holgate.
Jag vill även tacka <a href="http://lwn.net/">Linux Weekly News</a>
för fortgående inspiration, och för att de aldrig klagat på mina
efterapningar.
Och till slut tack till alla i Debian för att ni tillhandahåller ett sådant
överflöd av diskussioner, evenemang och hårt arbete som jag kan skriva om.
</p>

#use wml::debian::weeklynews::footer NOBACKISSUES="yes"
