#use wml::debian::weeklynews::header PUBDATE="1999-1-11" SUMMARY="Felfelräkning; snart djupfrysning."
#use wml::debian::translation-check translation="1.20"

<p>
<b>Välkommen</b> till den andra utgåvan av Debian Weekly News, ett
nyhetsbrev för Debianutvecklare.
</p>

<p>
Det visade sig att det fanns ett
<a href="http://lists.debian.org/debian-devel-announce-9901/msg00005.html">
fel</a> i programmet som genererar listan över
<a href="../../oldurl?http://master.debian.org/~wakkerma/report.html">
fel kritiska nog att förhindra att nästa version släpps</a>,
några fel som inte var kritiska nog inkluderas ändå.
Så faktum är att vi har <b>färre än 40 sådana fel kvar</b> nu.
Brian White
<a href="http://lists.debian.org/debian-testing-9901/msg00034.html">
planerar</a> att <b>djupfrysa</b> slink och sätta ett datum för när den ska
släppas inom kort.
I den påföljande diskussionen tog någon upp det gamla
<b>libc6-versionsproblemet</b>, varpå Paul Crowley postade en
<a href="http://lists.debian.org/debian-testing-9901/msg00057.html">
utmärkt sammanfattning</a> av problemet, och våra möjligheter.
</p>

<p>
Det har under veckan diskuterats om vi kan <b>släppa bara Debian i386</b>
när det är klart, och om Debian m68k eller andra mogna <b>anpassningar
inte är klara att släppas ännu</b>.
Å ena sidan låter detta oss släppa i386-versionen så fort som möjligt, men
å andra sidan så får det några av de ansvariga för anpassningarna att känna
sig som
<a href="http://lists.debian.org/debian-devel-9901/msg00271.html">
andra klassens medborgare</a>.
</p>

<p>
Jay Treacy introducerade ett nytt
<a href="http://lists.debian.org/debian-www-9901/msg00005.html">
paketsökningssystem</a> på webbsidorna baserat på <b>DFSG-fri
programvara</b>, nämligen swish++.
Enligt Jay är det <q>väldigt enkelt, men väl genomtänkt.</q>
Tråkigt nog <b>fortsätter Debian självt att använda icke-fri programvara</b>
på andra ställen, på lists.debian.org används qmail för att hantera den
stora efterfrågan på Debiansändlistorna, och vi använder pgp för att signera
paket.
Jag hoppas att detta kommer ändras i framtiden..
</p>

<p>
Vincent Renardias
<a href="http://lists.debian.org/debian-devel-9901/msg00436.html">
föreslog</a> <b>att fdisk ersätts med cfdisk</b> eftersom fdisk numera inte
har någon aktiv utvecklare uppströms.
Dock saknar cfdisk vissa viktiga felsökningsfunktioner, såväl som annan
användbar fdisk-funktionalitet.
Vissa har föreslagit sfdisk som en bättre kandidat att ersätta fdisk.
</p>

<p>
Cd-gruppen är redo för
<a href="http://lists.debian.org/debian-testing-9901/msg00031.html">
ytterligare testning</a> av deras
<a href="http://www.chiark.greenend.org.uk/~stevem/DebianCD/">skript</a>.
Om du har möjlighet att göra så, <b>bränn några cd-skivor</b> för att testa
dem.
Och när du väl har några slink-cd-skivor, varför inte testa att installera
slink?
Adam Di Carlo arbetar på <b>installationsmanualen för slink</b>.
Han skrev en
<a href="http://lists.debian.org/debian-testing-9901/msg00042.html">
fråga</a> om hjälp, och det arbete som gjorts hittills
<a href="../../oldurl?http://www.debian.org/~aph/boot-floppies/i386">finns här</a>.
Om du planerar att installera inom den närmaste framtiden, se till att
skriva ut de här och skicka kommentarer till honom.
</p>

<p>
<a name="hurd"></a>
<b>Hurd-anpassningen gör framsteg</b>, ett minimalt Debian GNU/Hurd-system
är nu
<a href="http://lists.debian.org/debian-hurd-9901/msg00023.html">
tillgänglig</a>.
Detta är en viktig milstolpe i Hurdanpassningens utveckling, då paket numera
kan byggas direkt på Hurd.
Dessutom har det på sändlistan förekommit
<a href="http://lists.debian.org/debian-hurd-9901/msg00016.html">
diskussioner</a> huruvida bootladdaren GRUB är lämplig att använda istället
för LILO som Debians <b>standardbootladdare</b>.
</p>

<p>
<a name="build_deps"></a>
Ben Collins postade en
<a href="sourcedeps">liten patch</a>
till dpkg-källkoden som implementerar den länge efterfrågade
<b>Source-Depends</b>-funktionen.
</p>

<p>
Bruce Perens kommer att
<a href="http://slashdot.org/articles/99/01/06/1630245.shtml">donera</a> en
<a href="http://www.census.gov/ftp/pub/geo/www/tiger/">stor mängd</a>
kartinformation över USA till Debian och andra grupper som arbetar med fri
programvara för att sporra utvecklandet av <b>fria
kartläggningsprogramvaror</b>.
</p>

<p>
Marc Haber undrade varför Debian använder <b>.deb-paketformatet istället för
.rpm</b>:
Se min
<a href="http://kitenet.net/~joey/pkg-comp/">jämförelse mellan
paketformaten</a> för några svar till denna vanliga fråga.
</p>

<p>
Slutligen förtjänar Karl B. Hammar en notis för sin
<a href="http://lists.debian.org/debian-testing-9901/msg00080.html">
lilo.conf</a>-fil.
<b>Väldokumenterade konfigurationsfiler</b> borde vara målet för alla delar
av Debian.
</p>

<p>
<b>Intressanta nya paket</b> denna vecka inkluderar:
</p>
<ul>
<li>En
<a href="http://lists.debian.org/debian-devel-9901/msg00399.html">
omskriven och till stor del omformgiven devscripts</a>, som
<b>rättar alla kända fel</b>.
Försäkra dig om att du använder version 2.0.3 eller högre, tidigare
versioner är kända att ha /tmp-hanteringsproblem.
</li>
<li>En ny version av
<a href="http://lists.debian.org/debian-devel-changes-9901/msg00617.html">
suidmanager</a> som rättar till <b>inkompatibilitetsproblemet mellan
debhelper och suidmanager</b>
(<q>04755 ej lika med 4755</q>) som har plågat oss
under de senaste månaderna.
</li>
<li>Inofficiella .deb-paket för KDE 1.1pre är
<a href="ftp://ftp.timsnet.com/pub/kde/pre1.1/19990103/">tillgängliga</a>.
</li>
</ul>

<p>
<b>Paket med problem</b> denna vecka:
</p>
<ul>
<li>Försök inte uppgradera libpng till version 1.0.2 &ndash; den är
<a href="http://lists.debian.org/debian-devel-9901/msg00342.html">
något trasig</a>.
<li>xcompat-paketet kommer troligen att
<a href="http://lists.debian.org/debian-devel-9901/msg00356.html">
flyttas till project/orphaned</a>, eftersom det är ett a.out-paket som inte
längre kan byggas på Debiansystem.
</ul>

<p>
<b>Servernyheter</b> denna vecka:
</p>
<ul>
<li>ftp.debian.org kommer snart att
<a href="http://lists.debian.org/debian-testing-9901/msg00096.html">
bytas</a> mot en ny server.
<li>non-us.debian.org kanske är fixad, men ingen vet säkert.
</ul>

<p>
<b>Uppföljningar</b> till nyheter från förra veckan:
</p>
<ul>
<li>Ben Collins framlade ett
<a href="http://lists.debian.org/debian-devel-9901/msg00430.html">
formellt förslag</a> om att se till att paket loggar
installationsinformation via en <b>dpkg-loggare</b>.
Diskussionen fortsätter.
<li>RMS är inte den ende som har <b>problem att installera Debian</b> på sin
<b>bärbara Toshibadator</b>.
Att det dröjer så lång tid mellan det att Debian släpper nya versioner
betyder att paket som pcmcia i den stabila distributionen ofta är
<a href="http://lists.debian.org/debian-devel-9901/msg00410.html">
så gamla</a> att de inte fungerar på de senaste bärbara datorerna, vilket
tvingar folk att ta reda på hur de får tag i uppdaterade paket från den
instabila distributionen.
</ul>

<p>
Responsen på
<a href="../1/">förra numret</a> var <b>överväldigande positiv</b>, och det
omnämndes bland annat på
<a href="http://freshmeat.net/">Freshmeat</a> och i
<a href="http://lwn.net/">Linux Weekly News</a>.
Tack till er alla.
Jag har dock några rättelser att göra:
</p>

<ul>
<li>RMS har egentligen använt Debian i flera år.
Hans aktivitet på sändlistorna nyligen är dock ny.
</li>
<li>Martin Schulzes namn var felstavat, jag ber om ursäkt.
</li>
<li>Nästa version av Debian kommer att vara version 2.1, inte 2.2.
</li>
</ul>

<p>
Debian Weekly News har nu <b>flera bidragslämnare</b> som hjälper mig att
sålla innehållet i sändlistorna för att hitta saker värda att rapportera.
Tack till Josip Rodin, Brandon Mitchell, Robert
de Forest, Aaron Van Couwenberghe och Rob Tillotson för hjälpen.
</p>

#use wml::debian::weeklynews::footer translator="Peter Karlsson"
