#use wml::debian::weeklynews::header PUBDATE="1999-5-31" SUMMARY="Implementationer av konfigurationshantering; sammanslagning med Debian-JP."
#use wml::debian::translation-check translation="1.14"

<p>
<b>Välkommen</b> till Debian Weekly News, ett nyhetsbrev för Debianutvecklare.
</p>

<p>
<b>Konfigurationshantering</b>, ett sätt att i en databas för senare användning
lagra svar på de frågor som uppkommer vid installationen, är en idé som
funnits under en lång tid.
Detaljerade specifikationer har skrivits, exempelvis
<a href="http://www.debian.org/~wakkerma/config6/">av Wichert</a>.
Trots detta har det, tills alldeles nyligen, bara förekommit diskussioner
och inga implementationer, men nu har <b>två olika, nästan kompletta,
konfigurationshanteringssystem</b>
<a href="http://lists.debian.org/debian-devel-9905/msg01900.html">
dykt upp</a>.
Inget av dem är lika kompletta som det ursprungliga förslaget,
men de har en viktig fördel: de är &rdquo;<i>små hack som faktiskt
implementerats</i>&rdquo;, inte ett
&rdquo;<i>idealiskt hack som har debatterats i åratal,
men aldrig implementerats</i>&rdquo;.
</p>

<p>
En
<a href="http://www.techsightings.com/cgi-bin/ts_review.pl?317">artikel</a>
om Linux Expo <b>ger ett tydligt intryck av Debians närvaro</b>:
&rdquo;<i>Debianmontern hade inte ens stolar;
alla satt med benen i kors på golvet.
Men Debian hade de bästa hattarna och den bästa musiken, och bland de som
använde Debianmontern som sin de facto-hemmabas under LinuxExpo fanns flera
berömda fri programvaruprogrammerare och -hackare</i>&rdquo;.
Dessutom innehåller artikeln citat från utvecklaren Sean Perry.
Den tråkiga sidan av denna artikel är dess diskussion om <b>mässans
företagsmässiga karaktär, och marginaliseringen av närvaron av fri
programvaru-rörelsen</b>.
&rdquo;<i>De undangömda och övergivna grupperna på fattigdomens gata var
Linux när Linux inte var coolt</i>&rdquo;.
</p>

<p>
Detta leder oss till en
<a href="http://lists.debian.org/debian-devel-9905/msg01487.html">
tråd</a> DWN missade förra veckan,
en diskussion om <b>huruvida Debian bör spendera pengar på sådana mässor</b>.
De flesta tycker att ett liten monter baktill räcker, så länge det finns
massor med gratis cd-skivor att dela ut.
</p>

<p>
<b>Ett bildspel om Debian</b> är <a href="mail#mail1">under utveckling</a>.
Den
<a href="http://www.cs.mu.oz.au/~rgmerk/prespage.html">första versionen</a>
riktar sig mot Linuxnybörjare.
</p>

<p>
<b>Debian JP-projektet fortsätter att flytta över sina paket till
Debian.</b>
Här finns en
<a href="../../oldurl?http://www.debian.or.jp/Lists-Archives/debian-devel/199905/msg00411.html">
skrämmande lång lista</a> över paket de planerar att lägga till.
Det har även sagts till DWN att mandatperioden för Debian JPs styrkommitté
har gått ut och att val är på gång.
</p>

<p>
<b>Nya paket</b> i Debian denna vecka inkluderar följande, och
<a href="http://master.debian.org/~tausq/newpkgs.html">33 andra paket</a>,
många av dem GNOME-relaterade:
</p>
<ul>
<li><a href="http://packages.debian.org/unstable/utils/apcupsd">apcupsd</a>:
    APC UPS Power Management
<li><a href="http://packages.debian.org/unstable/editors/august">august</a>:
    Tcl/Tk-baserat HTML-redigeringsprogram
<li><a href="http://packages.debian.org/unstable/sound/cdcd">cdcd</a>:
    Kommandorads- eller konsolbaserad cd-spelare
<li><a href="http://packages.debian.org/unstable/otherosfs/gcombust">gcombust</a>: 
    GTK+-baserat program för att skapa och bränna cd-rom-skivor
<li><a href="http://packages.debian.org/unstable/utils/gnofin">gnofin</a>:
    Finanshanteringsprogram för GNOME
<li><a href="http://packages.debian.org/unstable/interpreters/gnu-smalltalk">gnu-smalltalk</a>:
    En implementation av Smalltalk-80
<li>Linux 2.2.9
    [<a href="../../oldurl?../../../../Packages/unstable/devel/kernel-headers-2.2.9.html">headerfiler</a>,
    <a href="../../oldurl?../../../../Packages/unstable/base/kernel-image-2.2.9.html">kärna</a>,
    och <a href="../../oldurl?../../../../Packages/unstable/devel/kernel-source-2.2.9.html">källkod</a>]
<li><a href="http://packages.debian.org/unstable/editors/levee">levee</a>:
    En mycket liten vi-klon
<li><a href="http://packages.debian.org/unstable/net/madoka">madoka</a>:
    Personlig irc-proxy, -stationing, -loggning och -bot.
<li><a href="http://packages.debian.org/unstable/text/rxp">rxp</a>:
    En validerande XML-parser
</ul>

<p>
<b>KDE och GNOME</b>:
Folk som fortfarande använder stable kan hämta
<a href="http://lists.debian.org/debian-user-9905/msg03598.html">
uppdaterade paket</a> för
samtliga GNOME-paket i unstable, dessutom kan Debian sparc-användare nu
hämta inofficiella 
<a href="http://lists.debian.org/debian-sparc-9905/msg00201.html">
KDE 1.1.1-paket</a>.
</p>

<p>
<b>Servernyheter</b>:
</p>
<ul>
<li>samosa.debian.org kör nu en i386-kompileringsdemon, vilken automatiskt
skapar i386-versioner av deb-paket för paket som ursprungligen bara byggts
för andra arkitekturer.
Den har redan skickat in en hel del nya paket, vilket bevisar det 
<a href="http://lists.debian.org/debian-devel-9905/msg02302.html">
faktum</a> att
&rdquo;<i>&rsquo;anpassningarna&rsquo; inte längre är anpassningar,
utan för många är primära
utvecklingsplattformar.</i>&rdquo;.
<li>Dessutom har samosa en
<a href="mail#mail2">uppladdningskö</a> vilken kan vara användbar om du
befinner dig i USA och har närmare till samosa än master.
</ul>

<p>
Tack till Katsura S. Yoshio och Christian Meder för
<a href="../../contributing">bidrag</a>.
</p>

#use wml::debian::weeklynews::footer translator="Peter Karlsson"
