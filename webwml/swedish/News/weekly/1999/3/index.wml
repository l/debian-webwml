#use wml::debian::weeklynews::header PUBDATE="1999-1-18" SUMMARY="Val av projektledare; datapaket gör Debian stort; mutt som förvald e-postklient?"
#use wml::debian::translation-check translation="1.20"

<p>
<b>Välkommen</b> till den tredje utgåvan av Debian Weekly News, ett
nyhetsbrev för Debianutvecklare.
Överlag har det varit en långsam vecka, men det har ändå hänt ett antal
intressanta saker, men mycket av detta har skett <b>bakom kulisserna</b>, på
debian-private-sändlistan, varför jag inte kan sammanfatta det här.
En vädjan till er alla: <b>tänk er för innan ni postar på
debian-private</b>, debian-devel är vanligtvis ett bättre val.
</p>

<p>
<a href="http://lists.debian.org/debian-devel-9901/msg01304.html">
Senaste nytt</a>: <b>slink kommer att djupfrysas</b> onsdag 20 januari!
Nio paket kommer att tas bort från distributionen på grund av kritiska fel,
såvida de inte kan åtgärdas omedelbart, och 36 andra kritiska fel måste
rättas innan vi kan släppa den.
</p>

<p>
<a name="elections"></a>
<b>Val</b> av Debians nästa projektledare har börjat.
Valet kommer att hålla på i tre veckor, till den 3 februari, och
<a href="http://lists.debian.org/debian-devel-announce-9901/msg00017.html">
valsedeln</a> innehåller fyra kandidater: Ben Collins, Joseph Carter,
Richard Braakman och Wichert Akkerman.
För mer information om kandidaterna, se Lalo Martins
<a href="http://www.debian.org/~lalo/">intervju</a>.
Naturligtvis är det bara Debians utvecklare som kan
<a href="http://vote.debian.org/1999/vote_0001">rösta</a>.
</p>

<p>
<a name="data"></a>
Det här ämnet har diskuterats tidigare på listorna, men vi har ännu inte
hittat någon lösning; vad ska Debian göra om någon vill paketera
<b>hundratals megabyte fri data</b> som en del av Debian?
Den här gången är det
<a href="http://lists.debian.org/debian-mentors-9901/msg00051.html">
astronomisk information</a>, men biologisk data, kartor, och liknande har
diskuterats tidigare.
Den typen av stora paket kan få till följd att Debian <b>expanderar till
ytterligare en cd-skiva</b>, för datauppsättningar som bara är användbara
för ett litet antal människor.
</p>

<p>
En annan intressant fråga som
<a href="http://lists.debian.org/debian-devel-9901/msg01088.html">
ställdes på listorna</a> den här veckan:
<b>ska mutt bli Debians förvalda e-postläsare</b>?
Elm innehar den posten idag.
Den lilla mängd
<a href="http://lists.debian.org/debian-devel-9901/msg01119.html">
information</a> vi har från populäritetstävlingen än så länge indikerar att
mutt används oftare än elm, åtminstone av Debianutvecklare.
Men elm är mer vanlig på Unixsystem i allmänhet än uppstickaren mutt, och är
enklare att konfigurera för nya användare.
</p>

<p>
<b>The Open Group</b> har släppt sin första
<a href="../../oldurl?http://ct.us.mirrors.freshmeat.net/news/1999/01/18/916679929.html">
LSB-testuppsättning</a>.
Än så länge har
<a href="http://lists.debian.org/debian-devel-9901/msg01281.html">
reaktionen</a> på listorna varit <b>mycket negativ</b>, både i fråga om
testuppsättningens omfång och dess innehåll (exempelvis verkar det innehålla
i386-ismer).
Joseph Carter
<a href="http://lists.debian.org/debian-devel-9901/msg01285.html">
sammanställer en lista</a> över problemen så att vi kan uppmärksamma The
Open Group på dem.
</p>

<p>
Det verkar som vi måste lägga till <b>tecra-bootdisketterna</b> igen,
eftersom en del folk har
<a href="http://lists.debian.org/debian-testing-9901/msg00130.html">
rapporterat problem</a> med de senaste bootdisketterna på bärbara datorer.
</p>

<p>
<b>Debian Hurd</b> är den enda anpassningen folk som bara äger
i386-maskinvara kan jobba på, och den är på ett intressant stadium i sin
utveckling eftersom den är precis på gränsen att vara användbar.
Om du är intresserad av att arbeta på denna lovande anpassningen finns det
en lista av
<a href="http://lists.debian.org/debian-hurd-9901/msg00101.html">
arbetsområden</a>.
Naturligtvis har Hurd flera nya intressanta funktioner; en av dessa är
möjligheten att <b>montera flera filsystem i samma namnrymd</b>, något som
gör FSSTNDs djupa katalogstruktur onödig.
En
<a href="http://lists.debian.org/debian-hurd-9901/msg00081.html">
lång diskussion</a> på Debian-Hurd-sändlistan denna vecka angående att
länka /usr till / på Hurdsystem för att möjliggöra ett plattare katalogträd,
medan kompatibiliteten med resten av Debiansystemet bibehålls.
Intressanta prylar.
</p>

<p>
<b>Debian-sparc</b> har slutligen
<a href="http://lists.debian.org/debian-sparc-9901/msg00010.html">
frysts</a>.
</p>

<p>
<b>Nysläppta paket</b> denna vecka inkluderar:
</p>
<ul>
<li>För alla som är intresserade av <b>XFree86 3.3.3</b> har Ben Gertzfield
<a href="http://lists.debian.org/debian-testing-9901/msg00125.html">
skrivit</a> att Debian JP-gruppen har gjort sina egna 3.3.3-paket, vilka
finns på
<a href="ftp://ftp.debian.or.jp/debian-jp/dists/unstable-jp/main/binary-i386/x11/">
ftp.debian.or.jp</a>.
Det kanske inte fungerar lika bra för alla, men kan vara värt att försöka
innan du börjar rycka ditt hår för att binärerna från XFree86-gruppen ger
dig problem.
<li>En ny version av <b>cd-skaparskripten</b> har
<a href="http://lists.debian.org/debian-testing-9901/msg00131.html">
släppts</a> på
<a href="http://www.chiark.greenend.org.uk/~stevem/DebianCD/">det vanliga
stället</a>.
Denna uppsättning innehåller möjligheten att installera från ett träd av
symboliska länkar, vilket låter folk tillverka cd-skivor från flera hårddiskar,
eller över nfs-monterade speglar.
Nästa version av dessa skript kommer troligen att ha bättre
<a href="http://lists.debian.org/debian-cd-9901/msg00058.html"> 
stöd för de andra anpassningarna</a>.
</ul>

<p>
<b>Paket med problem</b> denna vecka:
</p>
<ul>
<li>Ett allvarligt <a href="../../oldurl?http://bugs.debian.org/31627">säkerhetshål</a>
hittades i hur ftpwatch-paketet arbetar.
Eftersom problemet ligger i hur programmet är formgivet är det enda sättet
att rätta det en komplett omskrivning, varför <b>ftpwatch kommer att tas
bort från Debian</b>.
<li>Versionen av
<a href="http://kitenet.net/programs/debhelper/">debhelper</a> i potato hade
ett mindre fel i hur det stödde menu-paketet.
Felet uppstod bara sällan, men det finns i alla paket som använder
menysystemet och som byggdes med debhelper i version 1.2.21 eller 1.2.22.
Om du är ansvarig för ett sådant paket bör du <b>bygga om det med den
rättade versionen av debhelper</b>.
</ul>

<p>
<b>Servernyheter</b> denna vecka:
</p>
<ul>
<li><a href="http://bugs.debian.org">Felrapportingssystemet</a> har ett
<b>nytt, enklare sätt att nå en given felrapport</b>.
<i>http://bugs.debian.org/foo</i> hämtar felrapporter för paketet foo, och
<i>http://bugs.debian.org/nnnn</i> hämtar felrapporten givet av numret.
<li><a href="ftp://ftp.br.debian.org">ftp.br.debian.org</a> är uppe, en
ny officiell Debianspegel för <b>Brasilien</b>.
</ul>

<p>
<b>Uppföljningar</b> till nyheter från förra veckan:
</p>
<ul>
<li>Ben Collins
<a href="http://lists.debian.org/debian-devel-9901/msg00991.html">
släppte</a> en ny version av <b>&rdquo;source depends&rdquo;-koden</b>,
&rdquo;<i>en fullt utvecklad implementation
(inte att förväxlas med ett hack)</i>&rdquo;,
innehållande versionsberoenden.
</ul>

#use wml::debian::weeklynews::footer translator="Peter Karlsson"
