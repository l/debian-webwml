#use wml::debian::weeklynews::header PUBDATE="2005-03-15" SUMMARY="DebConf, logo, USB, dokumentation, val, utgivning, NEW-kö"
#use wml::debian::translation-check translation="1.9"

<p>Välkommen till årets elfte utgåva av DWN, veckonyhetsbrevet för Debianfolk.
Sean Finney
<a href="https://lists.debian.org/debian-devel/2005/03/msg00150.html">sände in</a>
den första versionen av paketet
<a href="https://packages.debian.org/source/sid/dbconfig-common">dbconfig-common</a>,
vilket implementerar ett generellt databasunderhållspaket som är tänkt att
användas av andra paket.
</p>

<p><strong>Artiklar sökes till DebConf 5.</strong>
Den 15 mars är sista dagen för
<a href="http://www.debconf.org/debconf5/news/call_for_papers">artiklar</a>
till
<a href="http://www.debconf.org/debconf5/">DebConf 5</a>.
Listan över
<a href="http://comas.linux-aktivaattori.org/debconf5/general/proposals">förslag</a>
innehåller mer än 20 poster.
Granskningskommittén kommer med sitt beslut den 1 april.
Debiankonferensen är det viktigaste evenemanget där Debianutvecklare och
intresserade användare möts för att diskutera Debianprojektet och dess
utveckling.
I år äger DebConf rum i
<a href="http://www.debconf.org/debconf5/about/helsinki">Helsingfors</a>,
<a href="http://www.debconf.org/debconf5/about/finland">Finland</a>.
</p>

<p><strong>Licens för Debians logotyp.</strong>
Francesco Poli
<a href="https://lists.debian.org/debian-legal/2005/02/msg00234.html">undrade</a>
om det gjorts några framsteg på sistone med att ändra licensen för Debians
<a href="$(HOME)/logos/">logotyper</a> till en som är fri.
Martin Michlmayr
<a href="https://lists.debian.org/debian-legal/2005/02/msg00241.html">svarade</a>
att SPI:s advokat har skrivit ett avtal för överlåtande av upphovsrätt och
konstnären som skapade logotypen har gått med på att skriva under det och därmed
skriva över äganderätten till SPI.
När detta har gjorts kan licensen ändras.
</p>

<p><strong>Automatisk integrering av USB-lagring.</strong>
Martin Dickopp
<a href="https://lists.debian.org/debian-mentors/2004/10/msg00308.html">utvecklade</a>
ett skript som automatiskt monterar USB-masslagringsenheter när de kopplas in,
och avmonterar dem när de tas bort.
Han
<a href="https://lists.debian.org/debian-devel/2005/03/msg00271.html">nämnde</a>
att liknande funktioner dock finns i paketet
<a href="https://packages.debian.org/pmount">pmount</a> när det används som en
del av skrivbordet tillsammans med enhetshanteraren
<a href="https://packages.debian.org/hal">hal</a>.</p>

<p><strong>Licens för dokumentation?</strong>
Daniel Carrera
<a href="https://lists.debian.org/debian-legal/2005/03/msg00241.html">undrade</a>
vilken licens han skulle använda för dokumentation och kom fram till tanken att
dubbellicensiera den med
<a href="http://creativecommons.org/licenses/by/2.0/">Creative Commons
Attribution</a> och
<a href="http://www.gnu.org/copyleft/gpl.html">GNU GPL</a>.
Gervase Markham
<a href="https://lists.debian.org/debian-legal/2005/03/msg00254.html">bad</a>
honom att inte använda GPL för dokumentation eftersom den inte skrivits för det,
men medgav att det inte fanns någon dokumentationsspecifik licens som anses vara
fri av Debianprojektet.
</p>

<p><strong>Nyckelhantering på USB-pinne.</strong>
David Härdeman
<a href="https://lists.debian.org/debian-devel/2005/03/msg00281.html">funderade</a>
på vad som är det bästa sättet att hantera privata nycklar (för SSH och GnuPG)
på en USB-lagringsenhet.
Nycklarna bör automatiskt göras tillgängliga när enheten kopplas in.
Det slutade med att han utökade ett
<a href="http://www.seanius.net/linux/keyloader/usb-storage">skript</a> Sean
Finney skrivit, vilket använder ett VFAT-system med ett slingmonterad filsystem
ovanpå.
</p>

<p><strong>Etikett för valdebatten.</strong>
På grund av det stora antalet kandidater i projektledarvalet
<a href="https://lists.debian.org/debian-vote/2005/03/msg00010.html">bad</a>
Jeroen van Wolffelaar alla deltagare att hålla sina brev korta, hålla sig till
ämnet, klippa den citerade texten i svaret, ändra ärenderaden när ämnet ändras
och vara vänliga.
Kommentarer utanför ämnet kanske passar bättre på sändlistan
<a href="https://lists.debian.org/debian-curiosa/">debian-curiosa</a>.
</p>

<p><strong>Status för utgivningen av Sarge.</strong>
Steve Langasek skrev en ny
<a href="https://lists.debian.org/debian-devel-announce/2005/03/msg00012.html">statusrapport</a>
för utgivningen av Sarge.
En ändring på SSH-servern på wanna-build-värden och på alla buildd:er krävs för
att mildra belastningen som orsakas av den nya kön
<code>testing-security</code>.
När detta är på plats kommer arkivet frysas i samband med den tredje
utgivningskandidaten för
<a href="$(HOME)/devel/debian-installer/">debian-installer</a>.
</p>

<p><strong>Förslag till behandling av NEW-kön.</strong>
Joey Hess
<a href="http://kitenet.net/~joey/blog/entry/random_idea_re_new_queue-2005-03-02-21-12.html">föreslog</a>
att jobbet med att behandla kön för nya paket skulle delas av fler personer och
inte bara ftpmaster-gruppen.
Paket kan sändas in till en alternativ öppen ny-kö där fler utvecklare kan
granska paketen och sända in en återundertecknad <code>.changes</code>-fil till
huvudkön.
När ett paket förordats av tillräckligt många utvecklare kan det hanteras mer
automatiskt av arkivansvariga.
</p>

<p><strong>IRC-debatt för projektledarvalet.</strong>
Martin F. Krafft
<a href="https://lists.debian.org/debian-vote/2005/03/msg00507.html">kungjorde</a>
att IRC-debatten för det kommande projektledarvalet kommer äga rum onsdag 16
mars klockan 06:00 UTC (07:00 svensk tid) på Freenodes IRC-nätverk
(irc.debian.org).
Det kommer använda fyra irc-kanaler, vars loggar kommer göras tillgängliga efter
debatten.
</p>

<p><strong>Utgivningsplaner efter Sarge.</strong>
Steve Langasek presenterade
<a href="https://lists.debian.org/debian-devel-announce/2005/03/msg00012.html">planer</a>
för utgivningen efter Sarge, vilka bland annat innehåller att dela upp
Debianarkivet i en vanlig och en andra klass-del för mindre ofta använda
arkitekturer.
Detta borde reducera storleken på speglarna och den tid det tar att hålla
uttestningsutgåvan i form eftersom den innehåller färre arkitekturer.
</p>

<p><strong>Asiatisk Debianminikonferens 2005.</strong>
Den första
<a href="http://debian.org.cn/events/admc2005/">asiatiska Debianminikonferensen</a>
gick framgångsrikt av stapeln som en del av
<a href="$(HOME)/events/2005/0228-aosss">5th Asia Open Source Software
Symposium</a> i Beijing, Kina.
Sun Wah Linux var vänliga nog att sponsra mötet och bjöd in flera utvecklare
från hela världen att delta och hålla föredrag.
<a href="http://freelinuxer.net/~carlos/2005/03/asian-debian-mini-conf.html">Mötet</a>
hjälpte även till med integreringen mellan Debianmiljöer i Kina, Taiwan och
Hongkong, till exempel återupplivandet av den kinesiska Debiankanalen
\#debian-zh och samarbete vad gäller översättningar.
</p>

<p><strong>Säkerhetsuppdateringar.</strong>
Ni kan rutinen, se till att uppdatera era system om ni har något av
dessa paket installerade.</p>

<ul>
<li>DSA 693: <a href="$(HOME)/security/2005/dsa-693">luxman</a> &ndash;
    Lokal rootsårbarhet.
</ul>

<p><strong>Nya eller anmärkningsvärda paket.</strong>
Följande paket har
<a href="https://packages.debian.org/unstable/newpkg_main">nyligen</a>
lagts till det instabila Debianarkivet eller innehåller viktiga uppdateringar.
</p>

<ul>
<li><a href="https://packages.debian.org/unstable/devel/dak">dak</a>
    &ndash; Debians arkivhanteringsskript.
<li><a href="https://packages.debian.org/unstable/web/ewiki">ewiki</a>
    &ndash; ErfurtWiki: en implementation av WikiWikiWeb-hypertextsystemet.
<li><a href="https://packages.debian.org/unstable/misc/itools">itools</a>
    &ndash; Islamisk Hijri-datum och -bönetidsverktyg.
<li><a href="https://packages.debian.org/unstable/games/knights">knights</a>
    &ndash; Schackgränssnitt för K Desktop Environment.
<li><a href="https://packages.debian.org/unstable/kde/kuake">kuake</a>
    &ndash; Konsol som ser ut som Quakes spelkonsol.
<li><a href="https://packages.debian.org/unstable/utils/lkl">lkl</a>
    &ndash; Användarrymdstangentloggare för x86-arkitekturen.
<li><a href="https://packages.debian.org/unstable/hamradio/marote">marote</a>
    &ndash; Rig Control Program för Elecraft K2.
<li><a href="https://packages.debian.org/unstable/net/mydns-pgsql">mydns-pgsql</a>
    &ndash; DNS-server som använder PostgreSQL för att lagra data.
<li><a href="https://packages.debian.org/unstable/net/nuauth">nuauth</a>
    &ndash; Autentiseringsserver för nufw-paketet.
<li><a href="https://packages.debian.org/unstable/net/nufw">nufw</a>
    &ndash; Per-användare-brandväggsserver som stör libipq.
<li><a href="https://packages.debian.org/unstable/net/nutcpc">nutcpc</a>
    &ndash; Linuxklient för nufw-autentiseringsslussystemet.
<li><a href="https://packages.debian.org/unstable/math/octaviz">octaviz</a>
    &ndash; 3D-visualiseringssystem för Octave.
<li><a href="https://packages.debian.org/unstable/net/openntpd">openntpd</a>
    &ndash; OpenBSD NTP-server.
<li><a href="https://packages.debian.org/unstable/admin/smartpm">smartpm</a>
    &ndash; Alternativ pakethanterare som arbetar med dpkg/rpm.
<li><a href="https://packages.debian.org/unstable/devel/svn-workbench">svn-workbench</a>
    &ndash; Arbetsbänk för Subversion.
<li><a href="https://packages.debian.org/unstable/hamradio/wstools">wstools</a>
    &ndash; Digitala lägen som används för DX på VHF/UHF och mikrovåg.
<li><a href="https://packages.debian.org/unstable/devel/zinc-compiler">zinc-compiler</a>
    &ndash; Kompilator för Zinc, ett programmeringsspråk för funktionell logik.
</ul>

<p><strong>Övergivna paket.</strong>
Fyra paket övergavs under veckan och behöver nya ansvarig, vilket totalt ger
223 övergivna paket.
Tack till de tidigare ansvariga som bidrog till fri programvaru-miljön.
Se <a href="$(HOME)/devel/wnpp/">WNPP-sidorna</a>
för hela listan, och lägg till en kommentar till felrapporten och byt namn på
den till ITA: om du planerar att ta över paketet.</p>

<ul>
<li> <a href="https://packages.debian.org/unstable/kde/celestia">celestia</a>
     &ndash; Visuell realtidsrymdsimulering (GNOME-skal).
     (<a href="https://bugs.debian.org/298997">rapport 298997</a>)
     </li>
<li> <a href="https://packages.debian.org/unstable/base/fdutils">fdutils</a>
     &ndash; Diskettverktyg för Linux.
     (<a href="https://bugs.debian.org/298758">rapport 298758</a>)
     </li>
<li> <a href="https://packages.debian.org/unstable/doc/manpages-ru">manpages-ru</a>
     &ndash; Ryska översättningar av Linuxmanualsidor.
     (<a href="https://bugs.debian.org/298910">rapport 298910</a>)
     </li>
<li> <a href="https://packages.debian.org/unstable/utils/vfu">vfu</a>
     &ndash; Mångsidig textbaserad filhanterare.
     (<a href="https://bugs.debian.org/298999">rapport 298999</a>)
     </li>
</ul>

<p><strong>Vill du läsa DWN även i framtiden?</strong>
Hjälp oss att skapa detta nyhetsbrev.
Vi behöver fortfarande frivilliga skribenter som undersöker och rapporterar om
vad som händer i Debian.
Se <a href="$(HOME)/News/weekly/contributing">bidragssidan</a> om hur du kan
hjälpa till.
Vi ser fram emot ditt brev som du sänder till
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer editor="Manuel Romero Velázquez, Carlos Z.F. Liu, Martin 'Joey' Schulze" translator="Peter Karlsson"
