<define-tag pagetitle>Debian GNU/Linux 3.1 släppt</define-tag>
<define-tag release_date>2005-06-06</define-tag>
#use wml::debian::news
#use wml::debian::translation-check translation="1.1"

<p>
Det är med glädje Debianprojektet kan kungöra den officiella utgivningen av
Debian GNU/Linux 3.1, alias &rdquo;Sarge&rdquo;, efter närmare tre års konstant
utveckling.
Debian GNU/Linux är ett fritt operativsystem som stöder totalt elva
processorarkitekturer, innehåller skrivbordsmiljöerna KDE, GNOME och GNUstep,
innehåller kryptografisk programvara, är kompatibel med FHS v2.3 och stöder
programvara utvecklad för LSB.
</p>

<p>
Denna utgåva innehåller en nyutvecklad, modulär och sofistikerad
installationsrutin vid namn debian-installer, vilken innehåller integrerad
maskinvarudetektering och stöd för obevakade installationer.
Installationsprogrammet är tillgängligt på omkring trettio språk och innehåller
konfiguration av X-servern för många grafikkort.
</p>

<p>
Systemet för val av funktionspaket har skrivits om och gjorts mer flexibelt.
Verktyget debconf har integrerats i de flesta paket som behöver konfigureras,
vilket förenklar och gör dem mer användarvänliga.
Debians GNU/Linux kan installeras från flera olika installationsmedia, till
exempel dvd, cd, usb-pinne, ett knippe disketter eller via nätverk.
Det kan hämtas över Internet idag och kommer inom kort vara tillgängligt på dvd
och cd-rom från flera olika
<a href="$(HOME)/CD/vendors/">återförsäljare</a>.
</p>

<p>
Debian GNU/Linux fungerar på flera sorters datorer, från handhållna datorer
till superdatorer, och så gott som allt däremellan.
Totalt elva arkitekturer stöds: Motorola 68k (m68k), Sun SPARC (sparc),
HP Alpha (alpha), Motorola/IBM PowerPC (powerpc), Intel IA-32 (i386) och
IA-64 (ia64), HP PA-RISC (hppa), MIPS (mips, mipsel), ARM (arm) samt
IBM S/390 (s390).
</p>

<p>
Denna utgåva innehåller ett antal àjourförda programvarupaket, till exempel
K Desktop Environment 3.3 (KDE), Skrivbordsmiljön GNOME 2.8,
GNUstep-skrivbordet, XFree86 4.3.0, GIMP 2.2.6, Mozilla 1.7.8, Galeon 1.3.20,
Mozilla Thunderbird 1.0.2, Firefox 1.0.4, PostgreSQL 7.4.7, MySQL 4.0.24 och
4.1.11a, GNUs kompilatorsamling 3.3.5 (GCC), Linuxkärnan i version 2.4.27 och
2.6.8, Apache 1.3.33 och 2.0.54, Samba 3.0.14, Python 2.3.5 och 2.4.1,
Perl 5.8.4 och mycket mer.
</p>

<p>
Detta är den första versionen av Debian som innehåller OpenOffice.org (1.1.3).
Den innehåller även kryptografisk programvara i huvuddistributionen.
OpenSSH och GNU Privacy Guard medföljer en standardinstallation, och stark
kryptering finns i webbläsare och webbservrar, databaser och många andra
program i denna utgåva.
</p>

<p>
Debian GNU/Linux 3.1 innehåller det jobb som lagts ned i underprojekten
Debian-Edu/Skolelinux, Debian-Med och Debian-Accessibility vilka ökat antalet
utbildningspaket och paket med medicinsk anknytning markant, såväl som paket
tillverkade specifikt för personer med handikapp.
</p>

<p>
Uppgraderingar till Debian GNU/Linux 3.1 från den tidigare utgåvan Debian
GNU/Linux 3.0, alias &rdquo;Woody&rdquo;, hanteras automatiskt med
pakethanteringsverktyget aptitude, samt till viss grad även med
pakethanteringsverktyget apt-get.
Som alltid kan Debian GNU/Linux-system uppgraderas smärtfritt, på plats, utan
någon påtvingad nedtid.
För detaljerade instruktioner om hur man installerar och uppgraderar Debian
GNU/Linux, se
<a href="$(HOME)/releases/sarge/releasenotes">versionsfakta</a>.
</p>

<h2>Om Debian</h2>

<p>
Debian GNU/Linux är ett fritt operativsystem som utvecklas av mer än tusen
frivilliga från hela världen, vilka samarbetar via Internet.
Debians hängivelse åt fri programvara, dess icke-kommersiella natur och dess
öppna utvecklingsmodell gör den unik bland GNU/Linux-distributionerna.
</p>

<p>
Debianprojektets huvudsakliga styrka är dess frivilliga bas, dess hängivelse
åt Debians sociala kontrakt och dess åtagande att tillhandahålla det bästa
operativsystemet som är möjligt.
Debian 3.1 är ytterligare ett viktigt steg i den riktningen.
</p>

<h2>Kontaktinformation</h2>

<p>
För ytterligare information, besök Debians webbsidor på
<a href="$(HOME)/">http://www.debian.org/</a> eller sänd e-post till
&lt;press@debian.org&gt; (på engelska).
</p>
