#use wml::debian::template title="Debian Jr.-jobb"
#use wml::debian::translation-check translation="1.6"

<p>
Denna sida innehåller en lista över Debian Jr.-jobb.
Dess avsikt är att besvara frågan &rdquo;Vad kan jag göra för att hjälpa
till?&rdquo;
</p>

<h3>Paketansvariga</h3>

<p>
Debianutvecklare eller framtida utvecklare uppmuntras att hitta paket att lägga
till Debian Jr. samt underhålla dem.
</p>

<h3>Paketgranskare</h3>

<p>
Även om du inte är utvecklare kan du alltid leta på nya paket (antingen i Debian
eller inte) och testa dem, speciellt om du kan få några barn att testa dem
tillsammans med dig.
Sänd sedan dina kommentarer till oss så att vi kan bestämma om det är värt att
lägga till Debian Jr.
</p>

<h3>Mentor</h3>

<p>
Vi behöver lite friskt blod.
Erfarna Debianutvecklare kan hjälpa till genom att sponsra nya utvecklare som
vill paketera saker för Debian Jr.
</p>

<h3>Projektledare</h3>

<p>
Det är <a href="mailto:synrg@debian.org">killen</a> som hittade på projektet
till att börja med, som styr projektet, håller det vid liv, och som utför alla
de sysslor ingen annan vill göra.
Under överskådlig framtid är
<a href="http://wiki.debian.org/BenArmstrong">Ben Armstrong</a> nöjd med
att fortsätta med den sysslan.
</p>

<h3>Webbansvarig</h3>

<p>
En Debianutvecklare med skrivåtkomst i cvs som ser efter vår webbplats.
Eftersom projektledaren hittills har stått för i stort sett allt innehåll är han
nöjd med att fortsätta med det jobbet inom överskådlig framtid.
Om du vill hjälpa till med att sända in korrigeringar eller förslag för
webbplatsen är du dock välkommen att göra så.
</p>

<h3>Logotyp- och grafikbidragslämnare</h3>

<p>
Trots att viss diskussion förekommit, och några förslag inkommit, har vi ännu
inte valt en logotyp, eller bestämt oss för grafik för webbplatsen eller för
Debian Jr.:s skrivbordsteman.
Dessa vore trevliga att ha.
</p>

<h3>Dokumenterare</h3>

<p>
Detta sträcker sig från att skriva saknade manualsidor för Debian Jr.-program
som behöver dem och sända in dem som felrapporter/patchar mot lämpliga paket,
till att skriva guidedokument och liknande för junior-doc-paketet.
</p>

<h3>QA-representant</h3>

<p>
Alla som arbetar med Debian Jr. bör förstås vara medveten om kvaliteten på det
arbete de utför, men det vore trevligt att ha någon (eller några) som kan ta
hand om de vardagliga men nödvändiga kvalitetsstyrningsarbetena såsom att gå
genom alla Debian Jr.-paket och hålla möjliga problem under kontroll (som att
upptäcka att ett trasigt paket inte längre underhålls och följa upp problemet).
</p>

<h3>Webbplatsöversättare</h3>

<p>
Även om det inte är ett specifikt Debian Jr.-jobb har personer som vill hjälpa
till med att översätta vår webbplats till sitt eget språk tagit kontakt med oss.
Vi dirigerar om dem
<a href="$(HOME)/devel/website/translating">hit</a>.
</p>

<h3>Samordnare för internationalisering av paket</h3>

<p>
Både programmen själva och deras beskrivningar översätts till olika språk i
Debian.
Du kan läsa mer om <a href="$(HOME)/international/">hur du kan delta</a>
i dessa projekt.
</p>
