#use wml::debian::template title="Debian Jr.-artikel från Computer Channel"
#use wml::debian::translation-check translation="1.8"

# Observera: Detta är en översättning av den tyska originalartikeln, inte
#            den engelska översättningen.
# Note: This is a translation of the German original article, not the
#       English translation.

<P>
Följande översättning gjort av Debian Jr.-projektet av denna
<a href="http://computerchannel.de/trends/linux_fk/linux_fk_1.phtml">
ursprungliga artikel</a> (på tyska) skriven av Susanne Reiniger läggs upp
här med tillstånd från G+J Computer Channel GmbH.
</P>

<H2>Linux för juniorerna</H2>

<P>
<i>Det fria operativsystemet Linux skall göra sitt intåg i barnkammaren -
det är åtminstone vad grundarna av tre olika projekt vill.
Om Linux så enkelt kan fås att passa i "barnskor" som de involverade
utvecklarna föreställer sig, kan dock ifrågasättas.</i>
</P>

<P>
Av Susanne Reininger
</P>

<P>
"Pappa, finns det här Linuxspelet också för Windows 95 -- det skulle se
bättre ut där, eller hur?", frågade den nioåriga Victoria sin far tjatande.
Det var en fråga som slog mot Debianutvecklaren Ben Armstrong med dubbel
styrka: Som engagerad företrädare av Open Source-idén är han en av grundarna
bakom "Debian Jr.-projektet", vars mål är att göra det Linuxbaserade
operativsystemet Debian barnvänligare.
Dessutom vill han vidarebefordra sin övertygelse - "fri programvara för
alla" till sina barn, eftersom han klassificerar alternativen som "för
inskränkta och helt enkelt inte acceptabla".
"Vare sig jag tycker om det eller inte, är Windows mycket enklare för barn än
vad Linux är", måste Armstrong erkänna.
"Varför kan inte Linux vara skojigare för barn?
Jag vill utveckla ett skrivbordssystem för barn där de med några få musklick
kan starta leksaker, spel och utbildningsprogram."
Så beskriver Armstrong sin vision för Debian Jr.-projektet.
</P>

<P>
&nbsp;&nbsp;&nbsp;&nbsp;Ännu är projektet inte öppet för allmänheten och
befinner sig i den "interna fasen"; i vilken Armstrong på sin fritid
utväxlar idéer och tips med andra engagerade Debianutvecklare på en
<a href="http://lists.debian.org/debian-jr/">sändlista</a>
(översättarens anmärkning: detta är inte längre sant: det finns
<a href="$(HOME)/devel/debian-jr/">officiell webbplats</a>).
"Där handlar det inte om att återuppfinna något användargränssnitt, utan om
enskilda tillämpningsprogram som vi tror att barn bäst kan handskas med",
säger Armstrong.
</P>

<P>
&nbsp;&nbsp;&nbsp;&nbsp;En aktuell fråga i sammanhanget är dock:
"Vad exakt är det som gör datorn attraktiv för barn?".
För att få ett svar på den frågan måste man hålla ögonen och öronen öppna,
och utan att synas titta barnen över axeln när de sitter vid datorn.
Om man inte fokuserar på detta tappar man bort sig i abstrakta frågor,
enligt Debianutvecklarna.
Därför kommer det inte debatteras hur skrivbordssystemet skall hanteras,
utan istället kommer även det diskuteras om barnsäkra program, så att barnen
inte begränsas, utan uppmuntras att hitta sina egna lösningar - "även om det
kraschar då och då".
</P>

<P>
&nbsp;&nbsp;&nbsp;&nbsp;Förutom Debian Jr.-projektet finns det två
ytterligare utvecklarinitiativ som jobbar för att på ett lekfullt sätt göra
det, för många medelanvändare svårt överskådbara Linux, attraktivt för barn.
Ett av dem är "Linux for Kids" som startade med en egen
<a href="http://www.linuxforkids.com">webbplats</a> under oktober 1999.
Det arbetar för att göra det öppna operativsystemet allmänt känt som en
plattform för inlärnings- och utbildningsprogramvara.
"Vår målgrupp är barn under tio år", säger Chris Ellec, ansvarig för
webbplatsen.
Än så länge fungerar Linux for Kids dock huvudsakligen som ett
programvaruforum för föräldrar och lärare som söker program för barnen att
använda hemma eller i utbildningssyfte.
"Vi hoppas att vi snart även kommer bli startpunkten för barnen", hoppas
Ellec.
</P>

<P>
&nbsp;&nbsp;&nbsp;&nbsp;Chris Ellec och några av hans vänner ville bygga om
några gamla 486:or för att de skulle kunna användas i en grundskola.
På grundval av sin årslånga bekantskap med Linux installerade han det fria
operativsystemet på de "gamla kärrorna", men när det var gjort upptäckte
han att det knappt fanns varken utbildningsprogram eller spel.
Därför så samlade han de över nätet tillgängliga programvarorna och
inspirerade programmerarbekanta att utveckla den sortens programvaror.
På så sätt växte programvaruforumet fram steg för steg från fem till över 60
olika program.
I sju olika kategorier kan man hämta spel och utbildningsprogram, som t ex
"Tuxracer", ett 3D-skidåkningsspel, stadsplaneringsspelet "Lincity", eller
t o m en flerspråkig översättare för japanska.
Under februari dök det upp en sammanställning med de bästa programmen på
CD-ROM, och avkastningen från försäljningen av den kommer webbplatsen
tillgodo.
Därefter skall recensioner och återkoppling från användarna tillkomma.
Grundarna för "Linux for Kids" arbetar tätt samman med
<a href="http://www.seul.org/edu/">SEUL/Edu</a>
(<span lang=en>Simple End User Linux</span>), en diskussionsgrupp för
föräldrar, lärare och studenter som vill använda Linux som
inlärningsverktyg.
</P>

<P>
&nbsp;&nbsp;&nbsp;&nbsp;Linuxmaskoten Tux finns redan som slagtåligt
kramdjur i flera barnkammare - nu måste det bara klara av språnget över till
barnets datorskrivbord.
</P>

<P>
&copy; by G+J Computer Channel GmbH
</P>
