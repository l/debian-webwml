#use wml::debian::template title="Mini-HOWTO för handläggare"
#use wml::debian::translation-check translation="1.39"

<p>
<b>Notera:</b> Wikisidan <a href="https://wiki.debian.org/FrontDesk/AMTutorial">AM
Tutorial</a> är mer uppdaterad än denna sida.
</p>

<h2>Dokumentation och infrastruktur för Handläggare</h2>

<p>Den grundläggande informationen som behövs av en handläggare tillhandahålls
här, i <a href="newmaint">Nymedlemshörnan</a>. Börja med att kolla runt
tills du är bekant med processen och alla krav på den ansökande.</p>

<p>Det finns tre viktiga emailadresser för handläggare:</p>

<dl>
 <dt>Nymedlemssändlistan: <a href="https://lists.debian.org/debian-newmaint">
  debian-newmaint@lists.debian.org</a></dt>
	<dd>Denna sändlista täcker alla aspekter i Nymedlemsprocessen och
	används av Nymedlemsgruppen (Receptionen, Handläggare, Debians 
	kontoadministratörer) och andra för att diskutera administrativa
	problem och Nymedlemsprocessen.
	Om du har några frågor rörande NM-processen så kan du ställa dom där.
	Vänligen notera att denna sändlistas arkiv lagras publikt, så frågor av
	högst personlig karaktär bör inte diskuteras där. Istället så kan du ställa 
	dessa till receptionen direkt.</dd>

 <dt>Nymedlemsreceptionen: nm@debian.org</dt>
	<dd>Detta är var ursprungliga ansökningar, förespråkarmeddelanden och
	slutgiltiga ansökarrapporter skickas. Alla personliga frågor om individuella
	ansökningar som är olämpliga för ett publikt forum skall även dessa skickas
	hit.</dd>

 <dt>Debians kontoadministratörer (Debian Account Managers DAMs): da-manager@debian.org</dt>
	<dd>Normalt så är denna adress endast viktig för att skicka in den
	slutgiltiga ansökningsrapporten. Debians kontoadministratörer har ansvaret 
	för att skapa nya konton på Debianmaskiner och lägga till Nya medlemmars
	OpenPGP-nycklar till nyckelringen. Dom får även ta det slutgiltiga beslutet
	på varje ansökan, eftersom dom är Debians projektledares officiella 
	Nymedlemsdelegater.</dd>
</dl>

<p>Koordinationen av NM-processen sker på <url
"https://nm.debian.org/"/>, där en webbsida tillhandahåller ett gränssnitt till
en databas som innehåller all viktig information om NM-ansökningar. Ansökande
kan använda denna sida för att spåra sin ansökningsstatus och 
handläggare kan använda den för att organisera sitt arbete.</p>

<p>Som en handläggare kan du logga in via en säker https-anslutning,
men vänligen notera att lösenordet som används på nm.debian.org <em>inte</em> är
samma som används för ditt vanliga Debiankonto (om du inte ändrar så dom är
samma, men det är din ensak). Du kan registrera vad du har gjort med en
ansökande och hur många ansökande som du vill hantera vid ett enskilt 
tillfälle.</p>

<p>För att sätta någon i vänteläge så måste du gå till den ansökandes 
statussida efter att du har loggat in och markera "Nej"-radioknappen för
"AM approves and submits report". Du bör även sätta en kommentar i 
AM-kommentarsfältet som beskriver varför du gjorde detta.</p>

<p>Resten av sidorna behöver ingen förklaring. En del statistik angående
handläggarna finns tillgänglig, du kan se en osorterad lista på alla
ansökanden och ändra din AM-profil.</p>

<h2>Noteringar om NM-kontrollerna</h2>

<p>Eftersom den NM-orienterade dokumentationen redan tillhandahåller 
tillräckligt med information om kraven på kontrollerna, så kommer inte detta 
repeteras här. Om du är osäker på hur du skall hantera en ansökan, använd dom 
utsökta mallarna som Joerg Jaspert tillhandahåller i sitt projekt <a
href="http://anonscm.debian.org/viewvc/nm/trunk/nm-templates/">nm-mallar</a>.
Frågor bör ställas på debian-newmaint@l.d.o eller skickas till receptionen.</p>

<h3>Sätta en ansökan i vänteläge</h3>

<p>Ansökande som antingen inte kan eller har viljan att investera tillräckligt
med tid till Nymedlemskontrollerna för att avsluta dom i rimlig tid (&sim; 6
till 9 månader) bör sättas i vänteläge. Detta är inte ett problem eller en
bedömning av den ansökandes kunskaper, utan endast en simpel reaktion på
bristen på tid. Många personer vill gå med i Debian, så ansökare bör inte
blockera AM-placeringar.</p>

<p>Du bör diskutera möjligheten att sätta en ansökan i vänteläge när du får
intrycket att den inte går framåt, antingen eftersom den ansökande inte svarar,
eller eftersom deras enda svar är "Ja, jag kommer att göra det snart". Poängtera
gärna att komma ifrån vänteläget när dom har mer tid inte är något problem.</p>

<h3>Övrig viktig information</h3>

<ul>
	<li>Ansökanden skall tillhandahålla en kort biografi som kan skickas till
	debian-project@lists.debian.org i det vanliga "Nymedlems"-brevet. Detta är
	användbart för att introducera nya medlemmar i projektet. Vänligen notera
	att den ansökande <em>måste</em> tillåta att denna biografi publiceras.</li>
	
	<li>Skaffa lite bakgrundsinformation om den ansökande och placera denna
	information i rapporten &mdash; använd din favoritsökmotor, privata 
	epostarkiv, felsökningssystemet och alla andra sätt för att bestämma dig.
	Ibland är ansökningsprocessen för kort för att få en rättvis bild av
	den sökandes personlighet, så försök även hitta vad dom har gjort förr.</li>
	
	<li>Fråga sponsorer och andra som har jobbat nära den ansökande för att få
	korta uttalananden om dem. Eftersom fler och fler paket underhålls av
	grupper så kan du nästan alltid hitta någon som kan berätta mer om den
	ansökande. Inkludera dessa uttalanden i rapporten.</li>
	
	<li>När du kontrollerar utförandet av en ansökande för paketering, så bör du
	veta att ett enda litet paket i arkivet inte är nog för att tillfredsställa
	färdighetsdelen av T&amp;S-kontrollerna. Paketet bör ha mer än en insändning,
	några användare (kontrollera popcon) och några (stängda om möjligt) 
	felrapporter. Detta är viktigt för att se hur en ansökande interagerar med
	användare.</li>
	
</ul>
