#use wml::debian::template title="Hur du kan hjälpa till"
#use wml::debian::translation-check translation="1.48"

<p>Debianprojektet består av frivilliga, och våra produkter utvecklas helt
på frivillig basis. Normalt sett <a href="$(HOME)/intro/diversity">letar vi efter nya bidragslämnare</a> som har ett
intresse av fri programvara, och lite fritid över.
</p>

<p>
Om du inte redan har gjort det, bör du läsa igenom huvuddelen av webbsidorna
för att få en bättre förståelse av vad det är vi försöker åstadkomma.
Lägg särskilt märke till
<a href="$(HOME)/social_contract#guidelines">Debians riktlinjer för fri
programvara</a> och vårt
<a href="$(HOME)/social_contract">sociala kontrakt</a>.</p>

<p>Mycket av kommunikationen inom projektet sker på våra
<a href="$(HOME)/MailingLists/">sändlistor</a>.
Om du vill få en känsla för hur Debianprojektet fungerar internt bör du
åtminstone prenumerera på debian-devel-announce och debian-news.
Båda listorna har låg trafikvolym, och dokumenterar vad som händer i Debian.
Debian Project News (publiceras på debian-news) summerar aktuella
diskussioner från Debianrelaterade sändlistor och bloggar och länkar till
dem.
Som blivande utvecklare bör du även prenumerera på debian-mentors, ett öppet
forum som försöker hjälpa nya utvecklare (och även, om än mer sällan,
personer som är nya i projektet och behöver hjälp med annat än
paketunderhåll).
Andra intressanta listor är debian-devel, debian-project,
debian-release, debian-qa och, bereonde på vad du är intresserad av,
flertalet andra.
Se
<a href="$(HOME)/MailingLists/subscribe">sändlisteprenumerationssidan</a>
för en komplett förteckning.
(För de som önskar begränsa antalet brev som sänds finns det
skrivskyddade &rdquo;-digest&rdquo;-listor,
där breven från högtrafiklistorna skickas i
större klumpar.
Något som verkligen är värt att veta är att du kan använda
<a href="https://lists.debian.org/">sändlistearkivsidan</a>
för att läsa breven på de olika listorna med hjälp av din webbläsare.)</p>

<p>
<b>Bidra.</b>
Om du är intresserad av att bli ansvarig för paket bör du se vår sida med
<a href="$(DEVEL)/wnpp/">paket som behöver arbetas på,
samt eventuellt framtida paket</a> för att se vilka paket som behöver
utvecklare.
Att ta över ett övergivet paket är det bästa sättet att börja som underhållare
&ndash; det hjälper inte bara Debian att hålla sina paket välunderhållna,
utan ger även dig möjilgheten att lära dig från den föregående underhållaren.
</p>

<p>
Du kan även bidra genom att hjälpa till med att
<a href="$(DOC)/">skriva dokumentation</a>,
<a href="$(HOME)/devel/website/">underhålla webbplatsen</a>,
<a href="$(HOME)/international/">översätta</a>
(internationalisering och lokalanpassning,
i18n/l10n), PR, juridiskt stöd med mycket mera inom Debianmiljön.
Våra <a href="https://qa.debian.org/howto.html">kvalitetsstyrningssidor</a>
visar flera olika sätt att hjälpa till.</p>

<p>
Du behöver inte vara officiell Debianutvecklare för att kunna utföra alla
dessa uppgifter.
Nuvarande Debianutvecklare som fungerar som
<a href="newmaint#Sponsor">sponsorer</a> kan integrera ditt arbete i
projektet.
Det är oftast bäst att hitta en utvecklare som jobbar på samma område som
dig och som är intresserad av det du gjort.
</p>

<p>Slutligen tillhandahåller Debian flera <a
href="https://wiki.debian.org/Teams">utvecklargrupper</a> som arbetar
tillsammans kring gemensamma uppgifter. Alla kan medverka i en grupp, oavsett
om man är en officiell Debianutvecklare eller inte. Att arbeta tillsammans med en grupp är
ett utmärkt sätt att samla erfarenhet innan man börjar <a
href="newmaint">ny-medlemsprocessen</a> och är ett av de bästa
sätten att hitta paketsponsorer. Så hitta en grupp som passar dina
intressen och hoppa rakt in.
</p>

<p>
<b>Gå med.</b>
När du har bidragit ett tag och är säker på att du vill delta i
Debianprojektet kan du delta i Debian i en mer officiell roll. Det
finns två olika roller du kan ha i Debian:
</p>

<ul>
<li>Debianunderhållare (DM): Det första steget, i vilket du själv kan ladda upp 
paket till Debianarkivet.</li>
<li>Debianutvecklare (DD): Den traditionella rollen med fullt medlemsskap i Debian. En DD
kan delta i ett Debianval. En paketerande DD kan ladda upp alla paket till
arkivet. Innan man ansöker till paketerande DD bör du ha underhållt paket i
minst 6 månader. Exempelvis kan du ha gjort uppladdningar som DM, jobbat i en
paketeringsgrupp eller underhållt paket som laddats upp av sponsorer.
Icke-paketerande DDs har inga rättigheter i arkivet. Innan du ansöker till
icke-paketerande DD bör du ha en synlig och betydande historik av arbete inom
projektet.</li>

</ul>

<p>Trots att flera av rättigheterna och skyldigheterna
för en DM och en DD är identiska, har vi för tillfället oberoende
processer för att ansöka om dessa roller.  Se <a
href="https://wiki.debian.org/DebianMaintainer">Wikisidan för Debianunderhållare</a>
för detaljer om hur du blir DM. Och se <a
href="newmaint">ny-medlemshörnan</a> för information om hur du
ansöker om officiell Debianutvecklarstatus.</p>

<p>Observera att rollen som Debianutvecklare under en stor del av Debians historia
var den enda rollen; Debianunderhållarrollen introducerades
5 augusti 2007.
Detta är anledningen till att du i engelska dokument kan se begreppet <q>maintainer</q> använt i ett
historiskt sammanhang där termen <q>Debian Developer</q> (Debianutvecklare) skulle vara mer
precis. Till exempel så var processen kring ansökan om att bli Debianutvecklare
känd på engelska under namnet "Debian New Maintainer"-processen fram tills 
2011 då den döptes om till "Debian New Member"-processen.
På de svenska sidorna torde denna språkförbistring inte vara
lika tydlig (om den alls förekommer).</p>

<p>
Oavsett vilken roll du väljer att söka, bör du
känna till Debians procedurer, så du rekommenderas att läsa <a
href="$(DOC)/debian-policy/">Debians policy</a> och <a
href="$(DOC)/developers-reference/">utvecklarreferensen</a>
innan du ansöker.
</p>

<p>
Förutom det stora antalet utvecklare finns det även många områden där du
<a href="$(HOME)/intro/help">kan hjälpa Debian</a>, bland annat genom
testning, dokumentation, anpassning,
<a href="$(HOME)/donations">donationer</a> av pengar och tillgång till
maskiner och nätanslutning.
Vi letar dessutom konstant efter
<a href="$(HOME)/mirror/">speglar</a> i vissa delar av världen.</p>

