#use wml::debian::template title="Hur du kan hjälpa till"
#use wml::debian::translation-check translation="1.29"

<p>Debianprojektet består av frivilliga, och våra produkter utvecklas helt
på frivillig basis.
Normalt sett letar vi efter utvecklare som har viss teknisk kunskap, är
intresserade av fri programvara, och har lite fritid över.
</p>

<p>
Om du inte redan har gjort det, bör du läsa igenom huvuddelen av webbsidorna
för att få en bättre förståelse av vad det är vi försöker åstadkomma.
Lägg särskilt märke till
<a href="$(HOME)/social_contract#guidelines">Debians riktlinjer för fri
programvara</a> och vårt
<a href="$(HOME)/social_contract">sociala kontrakt</a>.</p>

<p>Mycket av kommunikationen inom projektet sker på våra
<a href="$(HOME)/MailingLists/">sändlistor</a>.
Om du vill få en känsla för hur Debianprojektet fungerar internt bör du
åtminstone prenumerera på debian-devel-announce och debian-news.
Båda listorna har låg trafikvolym, och dokumenterar vad som händer i Debian.
Debian Weekly News (publiceras på debian-news) summerar aktuella
diskussioner från Debianrelaterade sändlistor och bloggar och länkar till
dem.
<br>
Som blivande utvecklare bör du även prenumerera på debian-mentors, ett öppet
forum som försöker hjälpa nya utvecklare (och även, om än mer sällan,
personer som är nya i projektet och behöver hjälp med annat än
paketunderhåll).
<br>
Andra intressanta listor är debian-devel, debian-project,
debian-release, debian-qa och, bereonde på vad du är intresserad av,
flertalet andra.
Se
<a href="$(HOME)/MailingLists/subscribe">sändlisteprenumerationssidan</a>
för en komplett förteckning.
</p>

<p>(För de som önskar begränsa antalet brev som sänds finns det
skrivskyddade &rdquo;-digest&rdquo;-listor,
där breven från högtrafiklistorna skickas i
större klumpar.
Något som verkligen är värt att veta är att du kan använda
<a href="http://lists.debian.org/">sändlistearkivsidan</a>
för att läsa breven på de olika listorna med hjälp av din webbläsare.)</p>

<p>Om du är intresserad av att bli ansvarig för paket bör du se vår sida med
<a href="$(DEVEL)/wnpp/">paket som behöver arbetas på,
samt eventuellt framtida paket</a> för att se vilka paket som behöver
utvecklare.
Att ta över ett övergivet paket är det bästa sättet att börja som utvecklare
&ndash; det hjälper inte bara Debian att hålla sina paket välunderhållna,
utan ger även dig möjilgheten att lära dig från den föregående utvecklaren.
</p>

<p>
Du kan även bidra genom att hjälpa till med att
<a href="$(DOC)/">skriva dokumentation</a>,
<a href="$(HOME)/devel/website/">underhålla webbplatsen</a>,
<a href="$(HOME)/intl/">översätta</a>
(internationalisering och lokalanpassning,
i18n/l10n), PR, juridiskt stöd med mycket mera inom Debianmiljön.
<br>
Våra <a href="http://qa.debian.org/howto.html">kvalitetsstyrningssidor</a>
visar flera olika sätt att hjälpa till.</p>

<p>
Du behöver inte vara officiell Debianutvecklare för att kunna utföra alla
dessa uppgifter.
Nuvarande Debianutvecklare som fungerar som
<a href="newmaint#Sponsor">sponsorer</a> kan integrera ditt arbete i
projektet.
Det är oftast bäst att hitta en utvecklare som jobbar på samma område som
dig och som är intresserad av det du gjort.
</p>

<p>Förutom det stora antalet utvecklare behöver Debian även
<a href="$(HOME)/donations">donationer</a> av pengar och tillgång till
maskiner och nätanslutning, och vi letar fortfarande efter
<a href="$(HOME)/mirror/">speglar</a> i vissa delar av världen.</p>

<p>
När du har bidragit ett tag och är säker på att du vill delta i
Debianprojektet kan du bli registrerad utvecklare.
Gå till
<a href="newmaint">Ny-utvecklarhörnan</a> för information om hur du ansöker
om status som officiell utvecklare.
Du bör känna till Debians procedurer, så du bör läsa
<a href="$(DOC)/debian-policy/">Debians policy</a> och
<a href="$(DOC)/packaging-manuals/developers-reference/">utvecklarreferensen</a>
innan du ansöker.
</p>
