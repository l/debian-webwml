#use wml::debian::template title="Skapa bilderna för navigationslisten"
#use wml::debian::translation-check translation="1.5"

<P>Detta är en av de första sakerna som bör göras så att navigationslistens
bilder (de blå knappliknande bilderna i den röda listen, nära toppen på
samtliga Debians webbsidor) översätts till ditt språk, och därmed blir
läsbara av användare som inte talar engelska.

<p>Skapa <code>Pics</code>-katalogen och kopiera filerna <code>Makefile</code>
och <code>pics.conf</code> från <code>webwml/english/Pics</code>.
Översätt texten inom citationstecken i filen pics.conf.

<p>Följ instruktionerna i webwml/english/Pics/README för att installera och
starta Gimps Perl-server.

<p>Kör <code>make pics</code>.
Använd ett bildvisarprogram för att bekräfta att bilderna ser bra ut och
liknar de engelska.

<p>Om det fungerade är du färdig: lägg in bilderna i CVS, så kommer din
översättning att byggas om med dessa bilder.

<p>Om det inte fungerade kan du kopiera skriptet webwml/english/Pics/debbar.pl
och redigera det så att det passar för dina ändamål.

<P>Notera att om något av tecknen som används i navigationslisten inte finns
i teckenuppsättningen ISO 8859-1 måste du antingen ändra teckensnittet till
ett som innefattar dina tecken eller ändra bilderna för hand.
Vi rekommenderar den förstnämnda lösningen.

<p>Du kan ange detaljer om teckensnittet i filen pics.conf genom att använda
följande variabler:

<pre>
FONTFACE="teckensnittsnamn"
FONTSIZE="15"
FONTTYPE="bold"
FONTREGISTRY="register"
FONTENCODING="teckenkodning"
</pre>

<p>Om du hoppar över något av dessa kommer ett förval att användas, vilket
anges i skriptet debbar.pl.
Tips: register+teckenkodning svarar vanligtvis nära mot namnet på
teckenkodningen, så du kan ange teckenkodningen ISO 8859-5 med
FONTREGISTRY="iso8859" och FONTENCODING="5".
Se X-dokumentationen om teckensnitt, eller använd program som xfontsel eller
gtkfontsel för att förstå detta.

<p>Skicka ett brev till sändlistan
<a href="mailto:debian-www@lists.debian.org">debian-www</a>
om du får problem eller har frågor.
