#use wml::debian::template title="Debians stadgar (historisk version 1.1)" BARETITLE="true"
#use wml::debian::translation-check translation="1.14"

<p>Detta är en översättning från det
<a href="constitution.en.html">engelska originalet</a>

<h1>Historisk version av stadgar för Debianprojektet (v1.1)</h1>

<p>
Version 1.1 stadfäst den 21 juni 2003.
Ersätter version <a href="constitution.1.0">version 1.0</a>, stadfäst den 2
december 1998.
Ersatt av <a href="constitution.1.2">version 1.2</a>, stadfäst den 29 oktober
2003, som sedan ersatts av
<a href="constitution.1.3">version 1.3</a> stadfäst den 4 september 2006
och av
<a href="constitution">den nuvarande versionen</a>
stadfäst den 7 oktober 2007.
</p>

<h2>§1. Introduktion</h2>

<p><cite>Debianprojektet är en sammanslutning av individer som har gjort
gemensam sak att skapa ett fritt operativsystem.</cite></p>

<p>Detta dokument beskriver organisationsstrukturen för formella
beslut i projektet.  Det beskriver inte målen med projektet eller hur
det uppnår dem, och innehåller inte heller några riktlinjer förutom
dem som är direkt relaterade till beslutsprocessen.</p>

<h2>§2. Beslutande organ och individer</h2>

<p>Varje beslut i projektet fattas av en eller flera av följande:</p>

<ol>
  <li>Utvecklarna, genom en allmän resolution eller ett val;
  <li>Projektledaren;
  <li>Tekniska kommittén och/eller dess ordförande;
  <li>De individuella utvecklarna som arbetar med ett bestämt uppdrag;
  <li>Delegater utnämnda av projektledaren för specifika uppdrag;
  <li>Projektsekreteraren;
</ol>

<p>Huvuddelen av resten av detta dokument kommer att sammanfatta dessa
organs befogenheter, deras sammansättning och tillsättande, och procedurerna
för deras beslutstagning.
Befogenheterna för en person eller ett organ kan vara föremål för granskning
och/eller begränsning av andra; i sådana fall kommer det granskande organets
eller personens avsnitt att visa detta.
<cite>I listan ovan listas vanligtvis personer och organ före de personer
eller organ vars beslut de kan upphäva eller dem de kan (hjälpa till att)
utnämna - men inte alla som listas tidigare kan upphäva beslut från alla som
listas senare.</cite></p>

<h3>§2.1. Generella regler</h3>

<ol>
  <li>
    Ingenting i dessa stadgar förpliktar någon att arbeta för projektet.
    En person som inte vill utföra en uppgift som delegerats eller
    tilldelats honom eller henne behöver inte utföra den.
    De får dock inte aktivt motarbeta dessa regler och
    beslut som tagits i enlighet med dem.

  <li>
    En person kan inneha flera poster, med undantag för att projektledaren,
    projektsekreteraren och ordföranden för den tekniska kommittén måste
    vara åtskilda, och att ledaren inte kan tillsätta sig själv som sin
    egen delegat.

  <li>
    En person kan när som helst lämna projektet eller avsäga sig den post
    han eller hon innehar genom att säga så offentligt.
  </li>
</ol>

<h2>§3. Individuella utvecklare</h2>

<h3>§3.1. Befogenheter</h3>

<p>En individuell utvecklare kan</p>

<ol>
  <li>göra tekniska eller icke-tekniska beslut gällande sitt eget arbete;
  <li>föreslå eller sekundera allmänna resolutioner;
  <li>föreslå sig själv som projektledarkandidat i val;
  <li>rösta på allmänna resolutioner och i val till ledare.
</ol>

<h3>§3.2. Sammansättning och tillsättning</h3>

<ol>
  <li>
    Utvecklare är frivilliga som samtycker att främja projektets mål
    i den mån de deltar i det, och som underhåller paket för projektet,
    eller utför annat arbete som projektledarens delegat(er) anser
    givande.

  <li>
    Projektledarens delegat(er) kan välja att inte släppa in nya utvecklare,
    eller att utesluta existerande utvecklare.
    <cite>Om utvecklarna anser att delegaterna missbrukar sina
    befogenheter kan de naturligtvis upphäva besluten genom en allmän
    resolution - se §4.1(3) och §4.2.</cite>
</ol>

<h3>§3.3. Procedurer</h3>

<p>Utvecklarna kan ta dessa beslut efter eget godtycke.</p>

<h2>§4. Utvecklarna genom allmän resolution eller val</h2>

<h3>§4.1. Befogenheter</h3>

<p>Tillsammans kan utvecklarna:</p>

<ol>
  <li>
    Till- eller avsätta projektledaren.

  <li>
    Göra tillägg till dessa stadgar, förutsatt ett 3:1-flertal.

  <li>
    Upphäva beslut tagna av projektledaren eller en delegat.

  <li>
    Upphäva beslut tagna av den tekniska kommittén, förutsatt ett
    2:1-flertal.

  <li>
    Utfärda icke-tekniska policydokument och uttalanden.

    <p>Till dessa räknas dokument som beskriver projektets mål, dess
    förhållande till andra organ inom fri programvara, och icke-tekniska
    riktlinjer såsom licensvillkor för fri programvara som Debianprogramvara
    måste tillmötesgå.</p>

    <p>Dessutom kan detta innehålla offentliga ställningstaganden hänseende
    aktuella ämnen.</p>

  <li>
    Tillsammans med projektledaren och SPI ta beslut om egendom som
    förvaltas för ändamål relaterade till Debian.
    (Se §9.1).
</ol>

<h3>§4.2. Procedurer</h3>

<ol>
  <li>
    Utvecklarna följer de normala resolutionsprocedurerna, beskrivna nedan.
    En resolution eller ändring introduceras om den föreslagits av någon
    av utvecklarna och sekunderats av åtminstone K andra utvecklare, eller
    om den föreslagits av projektledaren eller den tekniska kommittén.

  <li>
    Uppskjutning av beslut gjorda av projektledaren eller dennes delegat:

    <ol>
      <li>Om projektledaren, dennes delegat eller den tekniska
      kommittén har tagit ett beslut kan utvecklarna upphäva detta
      genom att framlägga en resolution om att göra detta, se §4.1(3).

      <li>Om en sådan resolution sekunderas av åtminstone 2K utvecklare,
      eller om det föreslås av den tekniska kommittén, kommer resolutionen
      omedelbart att uppskjutas (såvida resolutionen själv säger detta).

      <li>Om det ursprungliga förslaget var att ändra en diskussions-
      eller omröstningsperiod, eller om resolutionen avser att
      upphäva ett beslut av den tekniska kommittén, behöver endast
      K utvecklare sekundera resolutionen för att omedelbart kunna
      uppskjuta beslutet.

      <li>Om beslutet uppskjuts hålls en omedelbar omröstning för att
      bestämma om beslutet skall vara giltigt tills en full omröstning
      kan hållas om beslutet, eller om fullföljandet av det ursprungliga
      beslutet skall skjutas upp till den tidpunkten.
      Det finns inte något minsta beslutsmässiga antal för denna
      omedelbara proceduromröstning.

      <li>Om projektledaren (eller delegaten) drar tillbaka det ursprungliga
      beslutet blir omröstningen inaktuell och kommer inte längre
      att hållas.
    </ol>

  <li>
    Röster tas emot av projektsekreteraren.
    Röster, ställningar och röstresultat tillkännages inte under
    omröstningsperioden;
    efter omröstningsperioden tillkännager projektsekreteraren alla
    avgivna röster.
    Omröstningsperioden varar två veckor, men projektledaren kan
    lägga till eller dra ifrån upp till en vecka.

  <li>
    Diskussionsperioden är minst två veckor, men projektledaren kan lägga
    till eller dra ifrån upp till en vecka.
    Projektledaren har utslagsröst.
    Minsta beslutsmässiga antalet projektdeltagare är 3Q.

  <li>
    Förslag, sekunderingar, ändringar, begäran om omröstning och andra
    formella handlingar görs via kungörelser på en allmänt tillgänglig
    elektronisk sändlista utvald av projektledarens delegat(er);
    alla utvecklare kan posta på den.

  <li>
    Röster avges via e-post på ett sätt som är ändamålsenligt för
    sekreteraren.
    Sekreteraren bestämmer för varje omröstning huruvida de röstande
    kan ändra sina röster.
  </li>

  <li>
    Q är hälften av kvadratroten av det nuvarande antalet utvecklare.
    K är det minsta av Q och 5.
    Q och K måste inte vara heltal och avrundas inte.
</ol>

<h2>§5. Projektledaren</h2>

<h3>§5.1. Befogenheter</h3>

<p><a href="leader">Projektledaren</a> kan:</p>

<ol>
  <li>
    Utnämna delegater eller delegera beslut till den tekniska kommittén.

    <p>Ledaren kan definiera ett område med löpande ansvar eller
    ett särskilt beslut och överlämna det till en annan utvecklare
    eller till den tekniska kommittén.</p>

    <p>När ett enskilt beslut har delegerats och tagits kan inte
    projektledaren ta tillbaka denna delegering;
    däremot kan han eller hon ta tillbaka en löpande delegering
    för ett bestämt ansvarsområde.</p>

  <li>
    Ge fullmakt till andra utvecklare.

    <p>Projektledaren kan göra uttalanden till stöd för synpunkter
    eller andra projektmedlemmar, tillfrågad eller inte;
    dessa uttalanden är giltiga om och endast om ledaren hade haft
    befogenhet att ta beslutet ifråga.</p>

  <li>
    Ta beslut som kräver brådskande handling.

    <p>Detta gäller inte beslut som har blivit brådskande bara
    på grund av brist på relevant handling med mindre än att det
    finns en bestämd tidsfrist.</p>

  <li>
    Ta beslut för vilka inga andra har ansvar.

  <li>
    Föreslå allmänna resolutioner och ändringar.

  <li>
    Tillsammans med den tekniska kommittén tillsätta nya medlemmar
    i kommittén (se §6.2).

  <li>
    Ge utslagsröst i utvecklarnas omröstningar.

    <p>Projektledaren har också vanlig rösträtt i sådana omröstningar.</p>

  <li>
    Förändra diskussionsperioden för utvecklares omröstningar
    (se ovan).

  <li>
    Leda diskussioner bland utvecklare.

    <p>Projektledaren bör försöka att delta i diskussioner bland
    utvecklarna på ett hjälpsamt sätt som försöker fokusera diskussionen
    på de nyckelfrågor den gäller.
    Projektledaren bör inte använda ledarpositionen för att främja
    sina egna personliga synpunkter.</p>

  <li>
    Tillsammans med SPI ta beslut om egendom som förvaltas för ändamål
    relaterade till Debian. (Se §9.1).
</ol>

<h3>§5.2. Utnämning</h3>

<ol>
  <li>Projektledaren väljs av utvecklarna.

  <li>Valet börjar nio veckor innan ledarposten frånträds, eller
  (om det redan är för sent) omedelbart.

  <li>Under de följande tre veckorna kan alla utvecklare nominera
  sig själva som projektledarkandidat.

  <li>I de tre följande veckorna nomineras inga fler kandidater;
  kandidaterna bör använda denna tid för att driva kampanj (för
  att tillkänna ge sig själva och sina synpunkter).
  Om det inte finns några kandidater vid slutet av nomineringsperioden
  förlängs den med ytterligare tre veckor, om nödvändigt upprepade gånger.

  <li>De tre följande veckorna är valperioden, under vilken utvecklarna
  kan avge sina röster.
  Rösterna i ledarskapsval är hemliga, även efter att omröstningen
  avslutats.

  <li>Röstsedeln skall innehålla de kandidater som nominerat sig själva
  och ännu inte dragit sig tillbaka, samt <q>Ingen av ovanstående</q>.
  Om <q>Ingen av ovanstående</q> vinner valet skall valproceduren göras om,
  flera gånger om nödvändigt.

  <li>
   Beslutet tas med den metod som anges i §A.6 i Normal resolutionsprocedur.
   Det minsta beslutsmässiga antalet är detsamma som för en allmän
   resolution (§4.2), och förhandsvalet är <q>Ingen av ovanstående</q>.
  </li>

  <li>Mandatperioden för projektledaren är ett år.
</ol>

<h3>§5.3. Procedurer</h3>

<p>Projektledaren bör försöka ta beslut som överensstämmer med samtycket
mellan utvecklarna.</p>

<p>När det är praktiskt skall projektledaren på ett informellt sätt be om
utvecklarnas synpunkter.</p>

<p>Projektledaren bör undgå att lägga för mycket vikt på sin egen
synpunkt när beslut tas i egenskap av ledare.</p>

<h2>§6. Teknisk kommitté</h2>

<h3>§6.1. Befogenheter</h3>

<p>Den <a href="tech-ctte">tekniska kommittén</a> kan:</p>

<ol>
  <li>
    Ta beslut vad gäller tekniska riktlinjer.

    <p>Detta inkluderar innehållet i de tekniska policymanualerna,
    utvecklarreferensmaterialet, exempelpaket och beteendet hos de
    icke-experimentella pakettillverkningsverktygen.
    (Vid varje tillfälle tar den som underhåller programvaran eller
    dokumentationen i fråga det ursprungliga avgörandet; se §6.3(5)).</p>

  <li>
    Avgöra tekniska frågor i vilka utvecklares beslutsmandat överlappar.

    <p>I tillfällen när utvecklarna behöver implementera kompatibla
    tekniska riktlinjer eller ställningstaganden (exempelvis om de är oeniga
    om hur paket i konflikt skall prioriteras, eller om vem som äger ett
    kommandonamn, eller om vem som är ansvarig för ett programfel,
    eller om vem som skall underhålla ett paket) kan den tekniska
    kommittén avgöra saken.</p>

  <li>
    Ta beslut när de får en förfrågan om att göra så.

    <p>Alla personer och organ kan delegera egna beslut till den
    tekniska kommittén, eller be om råd från den.</p>

  <li>
    Upphäva en utvecklares beslut (kräver ett 3:1-flertal).

    <p>Den tekniska kommittén kan be en utvecklare att gå tillväga på
    ett visst sätt även om utvecklaren inte så önskar; detta kräver
    ett 3:1-flertal.
    Till exempel kan kommittén bestämma att ett klagomål framfört i
    en felrapport är rättfärdigat, och att hemställarens föreslagna
    lösning bör verkställas.</p>

  <li>
    Ge råd.

    <p>Den tekniska kommittén kan ge formella kungörelser om sin syn på
    en sak.
    <cite>Individuella medlemmar kan förstås göra informella
    ställningstaganden om sina synpunkter på kommitténs troliga
    synpunkt.</cite></p>

  <li>
    Tillsammans med projektledaren tillsätta nya medlemmar till sig
    själv eller avsätta existerande medlemmar. (Se §6.2).

  <li>
    Tillsätta den tekniska kommitténs ordförande.

    <p>Ordföranden väljs av kommittén från sina medlemmar.
    Alla medlemmar i kommittén är automatiskt nominerade;
    kommittéomröstningen startar en vecka innan posten frånträds
    (eller omedelbart om det redan är för sent).
    Medlemmarna kan rösta genom offentlig acklamation för vilken
    kommittémedlem som helst, inklusive sig själv; det finns inget
    förhandsval.
    Omröstningen avslutas när alla medlemmar har röstat, eller när
    omröstningsperioden är slut.
    Resultatet bestäms enligt den metod som anges i §A.6 av
    Normal resolutionsprocedur.

  <li>
    Ordförande kan tillsammans med sekreteraren vikariera för ledaren.

    <p>Såsom beskrivs i §7.1(2) kan den tekniska kommitténs ordförande
    och projektsekreteraren tillsammans vikariera för projektledaren om
    det inte finns någon ledare.
</ol>

<h3>§6.2. Sammansättning</h3>

<ol>
  <li>
    Den tekniska kommittén består av upp till åtta utvecklare, och
    bör vanligtvis ha minst fyra medlemmar.

  <li>
    Om det finns mindre än åtta medlemmar kan den tekniska kommittén
    rekommendera ny(a) medlem(mar) till projektledaren, som kan välja
    att utnämna den/dem (var och en) eller inte.

  <li>
    När det finns fem eller färre medlemmar kan den tekniska kommittén
    tillsätta ny(a) medlem(mar) tills antalet medlemmar når sex.

  <li>
    När det har varit fem eller färre medlemmar under minst en vecka kan
    projektledaren tillsätta ny(a) medlem(mar) tills antalet medlemmar når
    sex, med minst en veckas mellanrum mellan varje tillsättning.

  <li>
    Om den tekniska kommittén och projektledaren samtycker kan de ta bort
    eller ersätta existerande medlemmar från den tekniska kommittén.
</ol>

<h3>§6.3. Procedurer</h3>

<ol>
  <li>
    Den tekniska kommittén använder den allmänna resolutionsproceduren.

    <p>Ett utkast till förslag eller ändring kan föreslås av var och en
    av medlemmarna i den tekniska kommittén.
    Det finns ingen minsta diskussionsperiod, och omröstningsperioden
    varar upp till en vecka, eller tills det inte längre föreligger något
    tvivel om resultatet.
    Medlemmarna kan ändra sina röster.
    Minsta beslutsmässiga antalet medlemmar är två.</p>

  <li>
    Detaljer om röstning.

    <p>Ordförande har utslagsröst.
    Om den tekniska kommittén röstar att upphäva beslut av en
    utvecklare som även är en medlem av kommittén får den medlemmen
    inte rösta (såvida han eller hon inte är ordförande, i vilket fall
    endast utslagsrösten kan användas).</p>

  <li>
    Offentliga diskussioner och beslut.

    <p>Diskussioner, utkast till förslag och ändringar, och röster
    givna av kommitténs medlemmar offentliggörs på den tekniska kommitténs
    offentliga sändlista.
    Kommittén har ingen separat sekreterare.</p>

  <li>
    Förtrolighet för utnämningar.

    <p>Den tekniska kommittén kan hålla konfidentiella diskussioner via
    privat e-post eller en privat sändlista eller någon annan metod för
    att diskutera utnämningar till kommittén.
    Omröstningar angående utnämningarna måste dock göras offentliga.</p>

  <li>
    Inget detaljerat utvecklingsarbete.

    <p>Den tekniska kommittén driver inte utveckling av nya förslag
    eller riktlinjer.
    Sådant utvecklingsarbete bör göras av privatpersoner eller grupper och
    diskuteras i vanliga fora för tekniska riktlinjer eller formgivning.</p>

    <p>Den tekniska kommittén begränsar sig själv till att välja från
    eller anta kompromisser mellan lösningar och beslut som har
    föreslagits och diskuterats rimligt genomgående på annan plats.</p>

    <p><cite>Medlemmarna av den tekniska kommittén kan naturligtvis
    själva delta å egna vägar i alla aspekter av arbetet med formgivning
    och riktlinjer.</cite></p>

  <li>
    Tekniska kommittén tar beslut bara som sista utväg.

    <p>Den tekniska kommittén tar inte tekniska beslut förrän försök att
    lösa det genom konsensus har försökts och misslyckats, såvida den
    inte har ombetts att ta ett beslut av den person eller organ som
    vanligtvis skulle haft ansvar för att ta det.</p>
</ol>

<h2>§7. Projektsekreteraren</h2>

<h3>§7.1. Befogenheter</h3>

<p><a href="secretary">Sekreteraren</a>:</p>

<ol>
  <li>
    Samlar röster från utvecklare, och bestämmer hur många utvecklare
    det finns och vilka de är, när detta krävs enligt stadgarna.

  <li>
    Kan tillsammans med den tekniska kommitténs ordförande vikariera
    för ledaren.

    <p>Om det inte finns någon projektledare kan tekniska kommitténs
    ordförande och projektsekreteraren via ömsesidig överenskommelse ta
    beslut om de anser det vara absolut nödvändigt att göra så.</p>

  <li>
    Dömer i strider om stadgarnas tolkning.

  <li>
    Kan när som helst delegera delar av eller alla sina maktbefogenheter
    till någon annan, eller dra tillbaka en sådan delegation.
</ol>

<h3>§7.2. Utnämning</h3>

<p>Projektsekreteraren utnämns av projektledaren och den nuvarande
projektsekreteraren.</p>

<p>Om projektledaren och den nuvarande projektsekreteraren inte kan komma överens
om en ny utnämning måste de be SPIs styrelse (se §9.1) utnämna en ny
sekreterare.</p>

<p>Om det inte finns någon projektsekreterare eller om den nuvarande
sekreteraren är otillgänglig och inte har delegerat befogenheter för ett
beslut kan valet göras, eller delegeras av, ordförande i den tekniska
kommittén såsom tjänstgörande sekreterare.</p>

<p>Projektsekreterarens mandatperiod är ett år, varefter en ny
(åter)utnämning är nödvändig.</p>

<h3>§7.3. Procedurer</h3>

<p>Projektsekreteraren bör fatta beslut som är rättvisa och skäliga,
och helst överensstämmande med utvecklarnas konsensus.</p>

<p>När den tekniska kommitténs ordförande och projektsekreteraren vikarierar
för en frånvarande projektledare bör de bara ta beslut som är absolut
nödvändiga, och endast när de överensstämmer med utvecklarnas
konsensus.</p>

<h2>§8. Projektledarens delegater</h2>

<h3>§8.1. Befogenheter</h3>

<p>Projektledarens delegater:</p>

<ol>
  <li>har de befogenheter de har delegerats till dem av projektledaren;

  <li>kan ta vissa beslut ledaren inte kan ta direkt, inkluderande
  att godta eller utesluta utvecklare eller tillsätta personer som
  inte underhåller paket som utvecklare.
  <cite>Detta är för att undvika maktkoncentration hos projektledaren,
  i synnerhet över utvecklarmedlemskap.</cite>
</ol>

<h3>§8.2. Utnämning</h3>

<p>Delegaterna utnämns av projektledaren och kan ersättas av ledaren enligt
dennes omdöme.
Projektledaren kan inte göra positionen som delegat beroende på ett
specifikt beslut taget av delegaten, och projektledaren kan inte heller
upphäva ett beslut taget av en delegat när det väl är taget.</p> 

<h3>§8.3. Procedurer</h3>

<p>Delegater kan ta beslut så som de anser lämpligt, men bör försöka
genomföra bra tekniska beslut och/eller följa konsensus.</p>

<h2>§9. Software in the Public Interest</h2>

<p><cite>(Namnet betyder <q>Programvara för allmänhetens bästa</q>)</cite></p>

<p>
<a href="http://www.spi-inc.org/">SPI</a>
och Debian är olika organisationer med vissa gemensamma
målsättningar.
Debian är tacksamma för det juridiska ramverk som SPI tillhandahåller.
<cite>Debians utvecklare är idag medlemmar av SPI i kraft av sin status
som utvecklare.</cite></p>

<h3>§9.1. Befogenheter</h3>

<ol>
  <li>SPI har ingen bestämmanderätt över Debians tekniska eller icke-tekniska
  beslut, förutom att inget beslut av Debian som angår egendom som innehas
  av SPI skall kräva att SPI agerar utom sina juridiska befogenheter,
  och att Debians stadgar ibland som sista utväg kan använda SPI som
  avgörande myndighet.

  <li>Debian har inga krav på bestämmanderätt över SPI annat än användning av viss
  egendom, beskriven nedan, även om Debians utvecklare kan ges befogenheter
  inom SPI i enlighet med SPIs regler.

  <li>Debians utvecklare är inte representanter för eller anställda av
  SPI, eller av varandra eller av personer med bestämmanderätt i Debianprojektet.
  En person som agerar som utvecklare gör så som en individ å sina egna
  vägnar.
</ol>

<h3>§9.2. Förvaltning av egendom för Debianrelaterade ändamål</h3>

<p>Eftersom Debian inte har någon rätt att förvalta pengar
eller egendom måste donationer till Debianprojektet göras till SPI,
vilka hanterar sådant.</p>

<p>SPI har tagit följande ansvar:</p>

<ol>
  <li>SPI förvaltar pengar, varumärken och andra materiella eller
  immateriella tillgångar och hantera andra affärer för Debianrelaterade
  ändamål.

  <li>Sådan egendom bokförs separat och förvaltas för dessa ändamål,
  vilka bestäms av Debian och SPI i enlighet med denna paragraf.

  <li>SPI skall inte göra sig av med eller använda egendom som förvaltas
  för Debian utan Debians samtycke, vilket kan ges av projektledaren
  eller genom en allmän resolution av utvecklarna.

  <li>SPI skall ta i beaktande att använda eller göra sig av med
  egendom som förvaltas för Debian när de blir så ombedda av projektledaren.

  <li>SPI skall använda eller göra sig av med egendom som förvaltas av
  Debian när de blir så ombedda av en allmän resolution från användare,
  såtillvida detta är förenligt med SPIs juridiska befogenheter.

  <li>SPI skall uppmärksamma utvecklarna genom elektronisk post till en
  sändlista för Debianprojektet när de använder eller gör sig av med
  egendom som förvaltas av Debian.
</ol>

<h2>Bilaga A. Normal resolutionsprocedur</h2>

<p>Dessa regler gäller de gemensamma beslut som tas av kommittéer och
referendum enligt ovan.</p>

<h3>A.1. Förslag</h3>

<p>Den formella proceduren börjar när ett utkast till resolution föreslås
och sekunderas, såsom erforderligt.</p>

<h3>A.1. Diskussioner och ändringar</h3>

<ol>
  <li>Efter att förslaget framlagts kan resolutionen diskuteras.
  Ändringar kan göras formella genom att föreslås och sekunderas enligt
  kraven för en ny resolution, eller direkt av den som föreslog det
  ursprungliga förslaget.

  <li>Ett formellt ändringsförslag kan accepteras av den som föreslog
  resolutionen, i vilket fall det formella resolutionsutkastet omedelbart
  ändras för att överensstämma.

  <li>Om ett formellt ändringsförslag inte accepteras, eller en av
  sekunderarna av resolutionen inte samtycker med att den som ursprungligen
  föreslog resolutionen samtycker med den formella ändringsförslaget,
  kvarstår ändringen som en ändring och kommer att röstas om.

  <li>Om ett ändringsförslag som accepterats av den som ursprungligen
  föreslog resolutionen inte gillas av andra, kan de föreslå ytterligare
  än ändring för att återställa den tidigare ändringen (återigen måste
  de möta kraven för framställare och sekunderare).

  <li>Den som föreslår en resolution kan föreslå ändringar till ordalydelsen
  av förändringar; dessa träder i kraft om den som föreslagit ändringen
  samtycker och ingen av sekunderarna protesterar.
  I så fall är det det reviderade ändringsförslaget omröstningen gäller i
  stället för det ursprungliga.

  <li>Den som föreslagit en resolution kan göra ändringar för att rätta
  mindre fel (till exempel stavfel eller självmotsägelser) eller ändringar
  som inte förändrar betydelsen, förutsatt att ingen protesterar inom
  tjugofyra timmar.
  I så fall startas inte diskussionsperioden om.
</ol>

<h3>A.2. Omröstning</h3>

<ol>
  <li>Den som föreslagit eller sekunderat en resolution eller en ändring
  kan be om omröstning, förutsatt att den ålagda minimala
  diskussionsperioden (om sådan finns) har avslutats.

  <li>
   Den som föreslagit eller sekunderat en resolution kan be om
   omröstning på resolutionen och alla relaterade ändringar.
  </li>

  <li>Personen som ber om omröstning anger vad han eller hon anser vara
  ordalydelsen för resolutionen och eventuella relevanta ändringar,
  och därmed hur röstsedeln skall se ut.
  Det slutgiltiga beslutet om röstsedeln/-sedlarna tas dock av
  sekreteraren - se §§7.1(1), 7.1(3) och A.3(4).

  <li>
   Den minimala diskussionsperioden räknas från den tid då det sista
   formella ändringsförslaget accepterades, eller från tidpunkten då
   resolutionen föreslogs i sin helhet om inga ändringar föreslagits
   och accepterats.
</ol>

<h3>A.3. Röstningsprocedur</h3>

<ol>
  <li>
   Varje resolution och dess relaterade ändringar röstas om på en
   enkel röstsedel vilken innehåller alternativ för det ursprungliga
   förslaget, varje ändring och förhandsvalet (där sådant finns).
  </li>

  <li>
   Förhandsvalet får inte ha några krav om supermajoritet.
   Val som inte har explicita krav på supermajoritet har ett
   krav på 1:1-majoritet.
  </li>

  <li>
   Rösterna räknas enligt reglerna i §A.6.
   Förhandsvalet är <q>Ytterligare diskussions</q>, såvida inte annat anges.
  </li>

  <li>
   Om tvister uppstår skall sekreteraren bestämma i procedurella
   frågor.
  </li>
</ol>

<h3>A.4. Tillbakadragning av resolutioner eller ej godtagna ändringar</h3>

<p>
 Den som föreslagit en resolution eller en ändring som ej godtagits kan
 dra tillbaka den.
 Om så sker kan föreslagare träda fram och hålla det vid liv, varpå den
 första person som gör blir den nya föreslagaren, och andra blir
 sekunderare om de inte redan är det.
</p>

<p>En sekunderare för en resolution eller en ändring kan dra sig tillbaka
(såvida den inte redan har accepterats).</p>

<p>Om den som föreslagit och/eller sekunderat drar tillbaka sitt
förslag/sekundering så att förslaget inte längre har någon som föreslagit
det eller för få sekunderare kommer det inte att gå till omröstning såvida
detta inte rättas innan resolutionen förfaller.</p>

<h3>A.5. Förfall</h3>

<p>
 Om en föreslagen resolution inte har diskuterats, ändrats, röstats på
 eller på annat sätt hanterats på fyra veckor kan sekreteraren sända ut
 ett uttalande om att frågan anses vara tillbakadragen.
 Om ingen av sponsorerna av något av förslagen invänder inom en vecka,
 dras frågan tillbaka.
</p>

<p>
 Sekreteraren kan även sända med förslag om hur man fortsätter, när så
 är lämpligt.
</p>

<h3>A.6. Rösträkning</h3>

<ol>
  <li>
   Varje röstandes röstsedel rangordnar de alternativ omröstningen
   omfattar.
   Inte alla alternativ behöver rangordnas.
   Rangordnade alternativ anses föredras framför samtliga ej
   rangordnade alternativ.
   De röstande kan ge samma rangordning till flera alternativ.
   Alternativ utan rangordning anses inbördes ha samma rangordning.
   Detaljer om hur röstsedlarna skall fyllas i medföljer röstsedlarna.
# FIXME
# Eg: "...will be includede in the Call For Votes"
  </li>

  <li>
   Om omröstningen har ett krav R på minsta beslutsmässiga antal
   kommer eventuella alternativ utöver förhandsvalet som inte får
   åtminstone R röster som rangordnar det framför förhandsvalet
   att bortses från.
  </li>

  <li>
   Alla alternativ (förutom förhandsvalet) som inte vinner över
   förhandsvalet med den majoritet som krävs bortses från.

   <ol>
    <li>
     Givet två alternativ A och B, är V(A,B) antalet röstande
     som föredrar alternativ A framför alternativ B.
    </li>

    <li>
     Ett alternativ A vinner över förhandsvalet D med en proportionell
     majoritet på N om V(A,D) är strikt större än N × V(D,A).
    </li>

    <li>
     Om en supermajoritet S:1 krävs för A, är dess proportionella
     majoritet S; i andra fall är dess proportionella majoritet 1.
    </li>
   </ol>
  </li>

  <li>
   Från listan över kvarvarande alternativ genereras en lista parvis
   över vilka alternativ som vinner över andra.

   <ol>
    <li>
     Ett alternativ A vinner över alternativ B om V(A,B) är strikt
     större än V(B,A).
    </li>
   </ol>
  </li>

  <li>
   Från listan över [kvarvarande] parvisa vinster genereras en lista
   över transitiva vinster.

   <ol>
    <li>
     Ett alternativ A vinner transitivt över ett alternativ C om A
     vinner över C eller om det finns något annat alternativ B där
     A vinner över B SAMT B transitivt vinner över C.
    </li>
   </ol>
  </li>

  <li>
   Schwartzmängden konstrueras från uppsättningen transitiva vinster.

   <ol>
    <li>
     Ett alternativ A är i Schwartzmängden om det för alla alternativ B
     gäller att antingen A transitivt vinner över B, eller B inte
     transitivt vinner över A.
    </li>
   </ol>
  </li>

  <li>
   Om det finns vinster mellan alternativ i Schwartzmängden bortses
   det svagaste av sådana vinster från i listan över parvisa vinster,
   varpå vi återgår till steg 5.

   <ol>
    <li>
     En vinst (A,X) är svagare än en vinst (B,Y) om V(A,X) är mindre
     än V(B,Y).
     Dessutom gäller att (A,X) är svagare än (B,Y) om V(A,X) är lika
     med V(B,Y) och V(X,A) är större än V(Y,B).
    </li>

    <li>
     En svagaste vinst är en vinst som inte har någon vinst svagare
     än sig.
     Det kan finnas mer än en sådan vinst.
    </li>
   </ol>
  </li>

  <li>
   Om det inte finns några vinster inom Schwartzmängden väljs vinnaren
   från alternativen i Schwartzmängden.
   Om det endast finns ett sådant alternativ, vinner det.
   Om det finns flera alternativ, väljer den väljare som håller
   utslagsrösten vilket av dessa alternativ som vinner.
  </li>
</ol>

<p>
 <strong>Observera:</strong>
 Alternativ som väljarna rangordnar framför förhandsvalet är alternativ
 de finner godtagbara.
 Alternativ som rangordnas efter förhandsvalet är alternativ de finner
 icke godtagbara.
</p>

<p><cite>När de normala resolutionsprocedurerna används måste texten som
hänvisar till dem ange vad som är tillräckligt för att få ett utkast
föreslaget och/eller sekunderat, vad som är den minsta diskussionsperioden
och hur lång omröstningsperioden är.
Den måste också ange huruvida ett kvalificerat flertal krävs och/eller om
ett minsta beslutsmässiga antal (och förvalt alternativ) skall
användas.</cite></p>

<h2>Bilaga B. Bruk av språk och typografi</h2>

<p>Presens indikativ (till exempel <q>är</q>) menar att ett uttalande är en regel
i dessa stadgar.
<q>Kan</q> indikerar att personen eller organet kan använda sitt omdöme.
<q>Bör</q> indikerar att det anses vara bra om meningen efterföljs, men den är
inte bindande.
<cite>Text markerad som ett citat, såsom denna, är bakgrundsmaterial och
utgör inte en del av stadgarna.
Den används enbart för att hjälpa med uttolkningen om tvekan uppkommer.
</cite></p>
