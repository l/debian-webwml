#use wml::debian::template title="Ett socialt kontrakt"
# <!--translation 1.6-->

<P>Debian, producenterna av Debian GNU/Linux-systemet, har skapat
<strong>Debians sociala kontrakt</strong>.
Detta kontrakt, vilket ursprungligen skrevs som en samling utfästelser vilka
vi är överens om att stå fast vid, har antagits som basen för
<a href="http://www.opensource.org/osd.html">Open Source-definitionen</a>.

<HR>
<H2>"Socialt kontrakt" mellan Debian och användare av fri programvara</H2>
<OL>
   <LI><P><strong>Debian kommer att förbli 100% fri programvara</strong>
     <P>Vi lovar att Debian GNU/Linux-distributionen även fortsättningsvis
     kommer att bestå till fullo av fri programvara.
     Eftersom det finns många definitioner av vad fri programvara är
     har vi nedan inkluderat de riktlinjer vi använder för att bestämma om
     programvara är "<em>fri</em>".
     Vi kommer att ge stöd för de av våra användare som utvecklar och
     kör icke-fri programvara i Debian, men vi kommer aldrig att göra
     så att systemet är beroende av någon icke-fri programvara.</P>

   <LI><strong>Vi kommer att ge något tillbaka till de som använder
               fri programvara</strong>
     <P>När vi skriver nya komponenter till Debiansystemet kommer vi
     att licensiera dessa som fri programvara.
     Vi kommer att utveckla ett så bra system vi kan så att fri
     programvara får en stor utbredning och användning.
     Vi kommer att återgälda felrättelser, förbättringar, önskemål
     från användare, osv. till "<em>uppströms</em>"-författare
     av programvara som inkluderas i vårt system.</P>

   <LI><P><strong>Vi kommer inte att dölja våra problem</strong>
     <P>Vi håller alltid vår hela felrapportdatabas öppen för allmänhetens
     insikt.
     Felrapporter som skickas in av användare blir direkt åtkomliga
     för andra att läsa.</P>

   <LI><P><strong>Vi prioriterar våra användare och fri programvara</strong>
     <P>Vi styrs av våra användares och de som använder fri programvaras
     krav, och vi sätter deras behov främst bland våra prioriteringar.
     Vi stöder våra användares behov av att kunna använda vårt system i
     flera olika datormiljöer.
     Vi kommer inte att invända mot att det utvecklar kommersiell
     programvara avsedd att köras på Debiansystem, och vi tillåter
     andra att skapa specialdistributioner som innehåller både Debian och
     kommersiell programvara, utan att de behöver betala oss något.
     För att kunna uppnå dessa mål kommer vi att tillhandahålla ett
     integrerat system med högkvalitativ 100% fri programvara,
     utan några rättsliga inskränkningar som skulle kunna begränsa denna
     typ av användning.</P>

   <LI><P><strong>Program som inte uppfyller våra krav för fri
                  programvara</strong>
     <P>Vi förstår att vissa av våra användare behöver använda program som
     inte är förenliga med
     <a href="#guidelines">Debians riktlinjer för fri programvara</a>.
     För denna programvara har vi skapat "<tt>contrib</tt>"- och
     "<tt>non-free</tt>"-avdelningar i vårt ftp-arkiv.
     Programvaran i dessa kataloger är inte en del av Debiansystemet,
     men har trots detta konfigurerats för att användas tillsammans med
     Debian.
     Vi uppmuntrar cd-tillverkare att läsa licenserna hos
     programvarupaketen i dessa kataloger, och avgöra om de kan
     distribuera dem på sina cd-skivor.
     Så, trots att icke-fri programvara inte är en del av Debian,
     stöder vi att den används, och vi tillhandahåller en infrastruktur
     (såsom vårt felrapporteringssystem och våra sändlistor) för
     icke-fria programvarupaket.
</OL>
<HR>
<H2><a name="guidelines">Debians riktlinjer för fri programvara</a></H2>
<OL>
   <LI><P><strong>Inga begränsningar på vidaredistribution</strong>
     <P>En Debiankomponents licens får inte begränsa möjligheten för
     någon part att sälja eller ge bort programvaran som en del i en
     samlad programvarudistribution, innehållande program från
     flera olika källor.
     Licensen får inte kräva en royalty eller annan avgift för en sådan
     försäljning.</P>

   <LI><P><strong>Källkod</strong>
     <P>Programmet måste inkludera källkod, och måste tillåta
     distribution såväl i källkodsform och som kompilerat program.</P>

   <LI><P><strong>Härledda verk</strong>
     <P>Licensen måste tillåta modifikationer och framställandet av
     härledda verk, och måste tillåta dessa att distribueras under
     samma villkor som den ursprungliga programvarans licens.</P>

   <LI><P><strong>Integritet hos författarens källkod</strong>
     <P>Licensen kan begränsa att källkod distribueras i modifierad
     form _<strong>endast</strong>_ om den tillåter att
     "<tt>patchfiler</tt>" distribueras tillsammans med källkoden,
     med avsikten att modifiera programvaran vid kompileringstillfället.
     Licensen måste explicit tillåta distribution av programvara som
     kompilerats från modifierad källkod.
     Licensen får kräva att härledda verk ges ett annat namn eller
     versionsnummer än den ursprungliga programvaran.
     (<em>Detta är en kompromiss.
     Debiangruppen uppmuntrar alla författare att inte inskränka
     rätten att modifiera några filer, vare sig källkods- eller
     binära, från att modifieras.</em>)</P>

   <LI><P><strong>Ingen diskriminering mot personer eller grupper</strong>
     <P>Licensen får inte diskriminera mot någon person eller
     grupp av personer.</P>

   <LI><P><strong>Ingen diskriminering mot användningsområden</strong>
     <P>Licensen får inte begränsa någon att använda programmet
     inom ett specifikt användningsområde.
     Exempelvis får den inte förbjuda kommersiell användning,
     eller förhindra att programvaran används för genetisk forskning.</P>

   <LI><P><strong>Utbredning av licensen</strong>
     <P>De rättigheter som tillskrivits programvaran måste vara
     tillämpliga på alla till vilka programmet sprids, utan att
     kräva någon ytterligare licens för dessa parter.</P>

   <LI><P><strong>Licensen får inte vara specifik för Debian</strong>
     <P>De rättigheter som tillskrivits programvaran får inte
     vara beroende av att programmet är en del av Debiansystemet.
     Om programmet extraheras från Debian och används eller
     distribueras utanför Debian, men i övrigt på ett sätt som
     överensstämmer med villkoren i programmets licens, så måste
     alla parter till vilka programmet sprids ha samma rättigheter
     som de som får dem i samband med Debiansystemet.</P>

   <LI><P><strong>Licensen får inte besmitta annan programvara</strong>
     <P>Licensen får inte lägga några begränsningar på annan programvara
     som distribueras tillsammans med den licensierade programvara.
     Exempelvis får inte licensen kräva att all annan programvara
     som sprids på samma medium måste vara fri programvara.</P>

   <LI><P><strong>Exempel på licenser</strong>
     <P>"<strong><a href="http://www.gnu.org/copyleft/gpl.html">GPL</a></strong>",
     "<strong><a href="misc/bsd.license">BSD</a></strong>", och
     "<strong><a href="http://language.perl.com/misc/Artistic.html">Artistic</a></strong>"
     är licenser som vi anser vara "<em>fria</em>".
</OL>

<P><EM>Bruce Perens skrev det första utkastet till detta dokument, och
förbättrade det med kommentarer från Debianutvecklare under en månadslång
e-postkonferens i juni 1997.
Han tog sedan bort de Debianspecifika referenserna från Debians
riktlinjer för fri programvara för att skapa "The Open Source Definition"
("definitionen av öppen programvara/Open Source").</EM>

<P><EM>Andra organisationer får härleda verk från och bygga vidare på detta
dokument.
Vi ber er att tacka Debianprojektet om ni gör det.</EM>

