#use wml::debian::template title="Debians frågor och svar om säkerhet"
#use wml::debian::translation-check translation="1.18"
#include "$(ENGLISHDIR)/security/faq.inc"

<p>Vi får följande frågor lite för ofta i dagsläget, så därför har vi
summerat svaret på dem här.

<maketoc>

<toc-add-entry name=signature>Signaturen på era bulletiner gick inte igenom verifieringen
ordentligt!</toc-add-entry>
<p>S: Detta är med största sannolikhet ett problem på din sida.
Sändlistan
<a href="http://lists.debian.org/debian-security-announce/">
debian-security-announce</a> har ett filter som bara tillåter
meddelanden med en giltig signatur från en av säkerhetsgruppens medlemmar
att posta på den.

<p>Med största sannolikhet har någon e-postprogramvara på din sida gjort små
ändringar i meddelandet så att signaturen inte är giltig.
Se till att din programvara inte utför någon MIME-(av)kodning eller
konvertering av blanksteg och tabbtecken.

<p>Kända syndare är fetchmail (med mimedecode-flaggan aktiverad) och
formail (endast från procmail 3.14).

<toc-add-entry name=handling>Hur hanteras säkerhet i Debian?</toc-add-entry>
<p>S: När säkerhetsgruppen först får en indikation om en incident undersöker
en eller flera medlemmar den och ser hur det påverkar den stabila utgåvan
av Debian (dvs. om den är sårbar eller inte).
Om vårt system är sårbart arbetar vi med en rättelse för problemet.
Ansvarige för paketet kontaktas också, om han inte redan själv har kontaktat
säkerhetsgruppen.
Slutligen testas rättelsen och nya paket förbereds, vilka sedan kompileras
på alla arkitekturer i den stabila distributionen och sedan sänds in.
När allt detta är gjort publiceras en bulletin.

<toc-add-entry name=policy>Vad krävs för att ett rättat paket skall dyka upp på
security.debian.org?</toc-add-entry>

<p>S: Brott på säkerheten i den stabila distributionen är skäl nog för att
lägga in paket på security.debian.org.
Några andra skäl finns inte.
Storleken på säkerhetshålet har ingen betydelse i detta fal.
Vanligtvis skapar säkerhetsgruppen paket tillsammans med den paketansvarige;
förutsatt att någon (betrodd) person spårar problemet och får alla paket
kompilerade och sänder dem till säkerhetsgruppen kan även rättelser till
väldigt enkla säkerhetsproblem dyka upp på security.debian.org.</p>

<toc-add-entry name=version>Versionsnumret för ett paket tyder på att jag fortfarande kör en
sårbar version!</toc-add-entry>

<p>S: Istället för att uppgradera till en ny utgåva bakåtanpassar vi
säkerhetsrättelser till versionen som medföljde den stabila utgåvan.
Skälet till att vi gör detta är för att vara säkra att den nya versionen
ändrar så lite som möjligt så att saker inte oväntat ändras eller går sönder
på grund av säkerhetsrättelsen.
Du kan se om du kör en säker version av ett paket genom att se på paketets
ändringslogg, eller genom att jämföra dess exakta versionsnummer med
den version som beskrivs i Debians säkerhetsbulletin.</p>

<toc-add-entry name=testing>Hur hanteras säkerheten för <tt lang=en>testing</tt>
(testningsdistributionen) och <tt lang=en>unstable</tt>
(utvecklingsdistributionen)?</toc-add-entry>
<p>S: Det korta svaret är: inte alls.
Dessa två distributioner är mål som rör sig fort, och säkerhetsgruppen har
inte de resurser som behövs för att ge dessa fullgott stöd.
Om du vill ha en säker (och stabil) server rekommenderas det starkt att du
behåller den stabila distributionen, <tt lang=en>stable</tt>.

<toc-add-entry name=mirror>Varför finns det inte några officiella speglar av
security.debian.org?</toc-add-entry>
<p>S: Målet med security.debian.org är att göra säkerhetsuppdateringar
tillgängliga så fort och enkelt som möjligt.
Speglar skulle lägga till ytterligare onödig komplexitet, och kan orsaka
frustration i de fall de inte är à jour.

<toc-add-entry name=missing>Jag har sett DSA 100 och DSA 102, var har DSA 101 tagit
vägen?</toc-add-entry>
<p>S: Flera distributörer (de flesta av Linux, men även BSD-derivat)
samordnar säkerhetsbulletiner för vissa incidenter och kommer överens om
specifika tidsscheman så att alla distributörer kan släppa bulletiner
samtidigt.
Detta bestämdes för att inte diskriminera mot distributörer som behöver mer
tid (t.ex då distributören måste sända paket genom långvariga
kvalitetsstyrningstester, eller måste stöda flera arkitekturer eller
binärdistributioner).
Vår egen säkerhetsgrupp skriver bulletiner i förväg, och ibland måste andra
säkerhetsproblem hanteras innan den parkerade bulletinen kan släppas, vilket
därmed tillfälligtvis kan göra att en eller flera bulletinnummer
utelämnas.</p>

<toc-add-entry name=contact>Hur når jag säkerhetsgruppen?</toc-add-entry>
<p>S: Säkerhetsrelaterad information kan sändas till security@debian.org,
vilken läses av samtliga Debianutvecklare.
Om du har känslig information ber vi dig använda team@security.debian.org,
vilken bara läses av medlemmar av säkerhetsgruppen.
Om så önskas kan e-post krypteras med Debians säkerhetskontaktsnyckel
(nyckel-id 0x363CCD95).
</p>

<toc-add-entry name=care>Vad skall jag göra om jag har säkerhetsproblem i ett av mina
paket?</toc-add-entry>

<p>S: Om du får kännedom om ett säkerhetsproblem, antingen i ditt paket
eller i någon annans, skall du alltid ta kontakt med säkerhetsgruppen.
Du kan nå dem via e-post på team@security.debian.org.
De håller reda på oavklarade säkerhetsproblem, hjälper paketansvariga med
säkerhetproblem eller rättar själva problemen, är ansvariga för att sända
säkerhetsbulletiner och att underhålla security.debian.org.
</p>

<toc-add-entry name=enofile>Jag försökte hämta ett paket som listas i en av
säkerhetsbulletinenra, men jag får felmeddelandet &rdquo;filen kunde inte
hittas&rdquo;.</toc-add-entry>

<p>S: Närhelst en ny felrättelse ersätter ett gammalt paket på
security.debian.org är det mycket möjligt att det gamla paketet kommer tas
bort när det nya installeras, varför du får detta &rdquo;filen kunde inte
hittas&rdquo;-fel.
Vi vill inte distribuera paket med kända säkerhetsfel längre än absolut
nödvändigt.</p>

<p>Använd paketen från de senaste säkerhetsbulletinerna, vilka
distribueras genom sändlistan
<a href="http://lists.debian.org/debian-security-announce/">
debian-security-announce</a>.
Det bästa är att helt enkelt köra <code>apt-get update</code>
innan du uppgraderar paketet.</p>

<toc-add-entry name=upload>Jag har en rättelse, kan jag sända den direkt till
security.debian.org?</toc-add-entry>

<p>S: Nej, det kan du inte.
Arkivet på security.debian.org underhålls av säkerhetsgruppen, som
godkänner alla paket.
Du bör istället sända patchar eller hela källkodspaket till säkerhetsgruppen
på team@security.debian.org.
Om du är helt säker på att inget gick sönder, paketets beteende inte
förändrades trots det motsvarande säkerhetsproblemet och kompilerade det för
rätt utgåva kan du sända filerna direkt till
<a href="ftp://security.debian.org/pub/SecurityUploadQueue/">incoming</a>-katalogen.
Läs även Wichers
<a href="http://lists.debian.org/debian-devel-announce/2002/debian-devel-announce-200206/msg00004.html">
beskrivning</a>.
</p>

<toc-add-entry name=help>Hur kan jag hjälpa till med säkerheten?</toc-add-entry>
<p>S: Kontrollera alla problem innan du rapporterar dem till
security@debian.org.
Om du kan tillhandahålla patchar snabbar det upp processen.
Skicka inte bara vidare brev från bugtraq, eftersom vi redan tar emot dem
&ndash; men sänd gärna ytterligare information om problem som rapporterats
på bugtraq.

<toc-add-entry name=proposed-updates>Varför finns proposeed-updates?</toc-add-entry>
<p>S: Denna katalog består av paket som föreslås komma in i nästa underutgåva
av Debians stabila distribution.
Närhelst paket sänds in av en utvecklare för den stabila distributionen
hamnar de i katalogen proposed-updates.
Eftersom den stabila distributionen är menad att vara stabil görs inga
automatiska uppdateringar.
Säkerhetsgruppen sänder in de rättade paket som avhandlas i bulletinerna
till den stabila distributionen, men de hamnar i proposed-updates först.
Med några månaders mellanrum går den ansvarige för den stabila utgåvan genom
paketen i proposed-updates och diskuterar huruvida paketen är lämpade för
den stabila utgåvan eller inte.
Dessa paket samlas till en underutgåva (t.ex 2.2r3 eller 2.2r4).

<toc-add-entry name=composing>Hur är säkerhetsgruppen uppbyggd?</toc-add-entry>
<p>S: Debians säkerhetsgrupp består av fem medlemmar och två sekreterare.
Säkerhetsgruppen utser själv vilka personer som skall delta i den.
