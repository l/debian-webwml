#use wml::debian::translation-check translation="1.2" mindelta="1"
#use wml::fmt::verbatim
<define-tag description>buffertspill, överbelastningsattack</define-tag>
<define-tag moreinfo>
<p>
Fyra sårbarheter har upptäckts i XFree86.</p>

<ul>
<li><a href="http://cve.mitre.org/cgi-bin/cvename.cgi?name=CAN-2003-0063">CAN-2003-0063</a>
&ndash; styrsekvens för rapportering av xterm-fönstertitel kan lura användare

<p>
 Xterm-paketet tillhandahåller en styrsekvens som rapporterar fönstertiteln
 genom att skriva in den i indatabufferten i terminalfönstret, som om användaren
 skrev den.
 En angripare kan skriva en styrsekvens som sätter titeln på offrets
 xterm-fönster till en godtycklig sträng (till exempel ett skalkommando) och
 sedan rapporterar den titeln.
 Om offret befinner sig vid en skalprompt när detta sker kommer det injicerade
 kommandot att dyka upp på kommandoraden, redo att köras.
 Eftersom det inte är möjligt att lägga in vagnretur i fönstertiteln måste
 angriparen övertyga offret om att trycka Enter (eller lita på offrets
 oaktsamhet eller förvirring) för att skalet, eller en annan interaktiv process,
 skall tolka fönstertiteln som indata från användaren.
 Det kan dock tänkas att angriparen skulle kunna skriva andra styrsekvenser som
 kan övertyga offret att godta den text som injicerats.
 Projektet <span lang="en">Common Vulnerabilities and Exposures</span> på
 cve.mitre.org har tilldelat namnet
 <a href="http://cve.mitre.org/cgi-bin/cvename.cgi?name=CAN-2003-0063">CAN-2003-0063</a>
 till detta problem.
</p>

<p>
 För att avgöra om din version av xterm är sårbar för missbruk av rapportering
 av fönstertiteln kan du köra följande kommando vid en skalprompt från inuti ett
 xterm-fönster:
</p>

<verbatim>
   echo -e "\e[21t"
</verbatim>

<p>
 (Terminalklockan kan ringa, och fönstertiteln kan få prefixet &rdquo;l&rdquo;.)
</p>

<p>
 Denna miss kan utnyttjas av allt som kan sända utdata till ett terminalfönster,
 till exempel ett textdokument.
 Xterm-användaren måste dock vidta åtgärder för att sända styrsekvensen (som
 att visa det illasinnade dokumentet med kommandot &rdquo;cat&rdquo;).
 Huruvida du kan komma att utsättas för det beror på hur du använder xterm.
 Betänk följande:
</p>

<verbatim>
   echo -e '\e]2;s && echo rm -rf *\a' > /tmp/sploit
   echo -e '\e[21t' >> /tmp/sploit
   cat /tmp/sploit
</verbatim>

<p>
 Debian har löst problemet genom att inaktivera styrsekvensen för att rapportera
 fönstertiteln i xterm; den förstås men ignoreras.
 Styrsekvensen för att sätta fönstertiteln har inte inaktiverats.
</p>

<p>
 En framtida utgåva av xterm-paketet kommer att innehålla ett
 konfigurationsalternativ som gör det möjligt för användaren att åter slå på
 rapporteringen av fönstertiteln, men den förvalda inställningen kommer att låta
 den vara inaktiverad.
</p>
</li>

<li><a href="http://cve.mitre.org/cgi-bin/cvename.cgi?name=CAN-2003-0071">CAN-2003-0071</a>
&ndash; xterm mottaglig för överbelastningsattack via DEC UDK-styrsekvens

<p>
 Xterm-paketet emulerar, eftersom det emulerar textterminaler i DEC VT-serien,
 en funktion hos DEC VT-terminalerna som heter &rdquo;användardefinierade
 tangenter&rdquo; (förkortas UDK, från engelskans
 &rdquo;<span lang="en">User-Defined Keys</span>&rdquo;).
 Det finns dock ett fel i xterms hantering av DEC UDK-styrsekvenser, och en
 felaktigt skriven sekvens kan få xterm att gå in i en kort slinga.
 Detta gör att processen &rdquo;spinner&rdquo; och konsumerar processorcykler
 till ingen nytta, och dessutom ignorerar signaler (såsom försök att döda
 processen eller stänga fönstret).
</p>

<p>
 För att avgöra om din version av xterm är sårbar för missbruk av rapportering
 av fönstertiteln kan du köra följande kommando vid en skalprompt från inuti ett
 xterm-fönster du kan &rdquo;offra&rdquo; (dvs. ett som inte har något i
 rullningsbufferten som du kan vilja läsa vid ett senare tillfälle):
</p>

<verbatim>
   echo -e "\eP0;0|0A/17\x9c"
</verbatim>

<p>
 Denna miss kan utnyttjas av allt som kan sända utdata till ett terminalfönster,
 till exempel ett textdokument.
 Xterm-användaren måste dock vidta åtgärder för att sända styrsekvensen (som
 att visa det illasinnade dokumentet med kommandot &rdquo;cat&rdquo;).
 Huruvida du kan komma att utsättas för det beror på hur du använder xterm.
</p>

<p>
 Debian har löst detta problem genom att bakåtanpassa en rättelse från
 uppströmsversionen till XFree86 4.1.0.
</p>
</li>

<li><a href="http://cve.mitre.org/cgi-bin/cvename.cgi?name=CAN-2002-0164">CAN-2002-0164</a>
&ndash; fel i X-serverns MIT-SHM-utökning gör det möjligt för användaren som
äger X-sessionen att läsa och skriva godtyckliga delade minnessegment

<p>
 De flesta X-servrar som härstammar från exempelimplementationen från
 MIT/X-konsortiet/X.Org, detta gäller även XFree86:s X-servrar, stöder en
 utökning till X-protokollet som heter MIT-SHM, vilken gör det möjligt för
 X-klienter som kör på samma värd som X-servern att jobba snabbare och mer
 effektivt genom att dra fördel av en operativsystemsfunktion som kallas delat
 minne där den finns.
 Linuxkärnan stöder delat minne.
</p>

<p>
 Eftersom X-servern kör med utökade privilegier kan operativsystemets inbyggda
 mekanismer för åtkomstbegränsning inte styra hur X-serverns använder segment
 med delat minne, utan X-servern måste implementera sin egen åtkomstbegränsning.
 Detta gjordes inte på ett korrekt sätt i tidigare utgåvor av XFree86 (eller i
 exempelimplementationen från MIT/X-konsortiet/X.Org före den), vilket gjorde
 det möjligt för illasinnade X-klienter att läsa och ändra delade minnessegment
 de inte skulle ha tillgång till.
 Projektet <span lang="en">Common Vulnerabilities and Exposures</span> på
 cve.mitre.org har tilldelat namnet
 <a href="http://cve.mitre.org/cgi-bin/cvename.cgi?name=CAN-2002-0164">CAN-2002-0164</a>
 till detta problem.
</p>

<p>
 Debians XFree86 4.1.0-16-paket innehåller en rättelse för detta fel som inte
 är komplett, den ger endast korrekt åtkomstbegränsning för X-servrar som inte
 startats via en skärmhanterare (t.ex xdm).
 Denna uppdatering korrigerar det problemet.
</p>

<p>
 Debianprojektet känner inte till några program som utnyttjar denna sårbarhet.
 En elakartad X-klient som missbrukar MIT-SHM-utökningen kunde dock tänkas
 skrivas, och köras (medvetet eller omedvetet) av en användare som kan köra en
 X-server på en maskin.
 Vad detta fel kan föra med sig beror på hur delat minne används på systemet.
 Se manualsidan ipcs(8) för ytterligare information.
</p>

<p>
 Debian har löst detta problem genom att bakåtanpassa en rättelse från
 uppströmsversionen till XFree86 4.1.0.
</p>
</li>

<li><a href="http://cve.mitre.org/cgi-bin/cvename.cgi?name=CAN-2003-0730">CAN-2003-0730</a>
- flera heltalsspill i teckensnittsbiblioteken i XFree86 gjorde det möjligt för
angripare lokalt eller utifrån att orsaka överbelastningsattacker eller exekvera
godtycklig kod vida heap- och stackbaserade buffertspillsattacker.

<p>Säkerhetsforskaren &rdquo;blexim&rdquo; skrev [omskrivet]:</p>

<blockquote>
<p>
 Jag har identifierat flera fel i teckensnittsbiblioteken i den aktuella
 versionen av XFree86-källkoden.
 Dessa fel kan potentiellt leda till exekvering av godtycklig kod av en
 användare utifrån i alla processer som exekverar funktionerna i fråga.
 Funktionerna hanterar överföring och uppräkning av teckensnitt från
 teckensnittsservrar till klienter, vilket begränsar omfånget av det hål som
 orsakas av dessa fel.
</p>

<p>
 Specifikt skickas flera storleksvariabler från en teckensnittsserver till en
 klient utan att de testas ordentligt, vilket gör att de beräkningar som baseras
 på dem ger felaktiga resultat.
 Dessa felaktiga beräkningar kan leda till spill i buffertar på heap och stack,
 vilket potentiellt kan leda till exekvering av godtycklig kod.
 Som nämnts tidigare är risken begränsad av det faktum att endast klienter kan
 påverkas av dessa fel, men i vissa (icke-standard)-konfigurationer kan både xfs
 och X-servern agera som klienter mot utomstående teckensnittsservrar.
 I dessa konfigurationer kan både xfs och X-servern potentiellt komprommeteras.
</p>
</blockquote>

<p>
 Projektet <span lang="en">Common Vulnerabilities and Exposures</span> på
 cve.mitre.org har tilldelat namnet
 <a href="http://cve.mitre.org/cgi-bin/cvename.cgi?name=CAN-2003-0730">CAN-2003-0730</a>
 till detta problem.
</p>

<p>
 Debianprojektet känner inte till några program som utnyttjar denna sårbarhet.
 Normalt är X-servrar i Debian enbart konfigurerade att lyssna på
 teckensnittsservrar som körs lokalt, vilket inte ens används om xfs-paketet
 inte installerats.
 Den medföljande konfigurationen av xfs i Debian använder enbart
 teckensnittskataloger på den lokala datorn, och försöker inte ansluta sig mot
 några externa teckensnittsservrar.
</p>

<p>
 Debian har löst detta problem genom att bakåtanpassa en rättelse från
 uppströmsversionen till XFree86 4.1.0.
</p>
</li>
</ul>

<p>
 Alla problemen ovan påverkar även xfree86v3-paketen (när det gäller de två
 första felen innehåller xterm-källkoden felet, men inga xterm-paket skapas).
 På grund av resursbegränsningar och saknat uppströmsstöd för denna gamla kod
 kan inte Debian fortsätta stöda version 3.3.6 av XFree86.
 För att undvika att utsätta sig för de två sistnämnda problemen i denna
 bulletin rekommenderar vi att du tar bort följande paket om du har dem
 installerade:
</p>

<ul>
<li>xserver-3dlabs</li>
<li>xserver-8514</li>
<li>xserver-agx</li>
<li>xserver-common-v3</li>
<li>xserver-fbdev</li>
<li>xserver-i128</li>
<li>xserver-mach32</li>
<li>xserver-mach64</li>
<li>xserver-mach8</li>
<li>xserver-mono</li>
<li>xserver-p9000</li>
<li>xserver-s3</li>
<li>xserver-s3v</li>
<li>xserver-svga</li>
<li>xserver-tga</li>
<li>xserver-vga16</li>
<li>xserver-w32</li>
</ul>

<p>
(Du kan även överväga att ta bort paketen xext, xlib6 och xlib6-altdev, eftersom
stöd för dessa avslutas i samband med resten av XFree86 3.3.6-pakten, även om
de inte påverkas av felen i denna bulletin.)
</p>

<p>
För den stabila utgåvan (Woody) har dessa problem rättats i version
4.1.0-16woody1.
</p>

<p>
För den instabila utgåvan (Sid) har alla problem förutom
<a href="http://cve.mitre.org/cgi-bin/cvename.cgi?name=CAN-2003-0730">CAN-2003-0730</a>
rättats i version 4.2.1-11.
<a href="http://cve.mitre.org/cgi-bin/cvename.cgi?name=CAN-2003-0730">CAN-2003-0730</a>
kommer att rättas i 4.2.1-12 som för närvarande förbereds.
</p>

<p>Vi rekommenderar att ni uppgraderar ert xfree86-paket.</p>
</define-tag>

# do not modify the following line
#include "$(ENGLISHDIR)/security/2003/dsa-380.data"
