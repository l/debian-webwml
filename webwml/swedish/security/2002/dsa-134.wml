#use wml::debian::translation-check translation="1.10" mindelta="1"
<define-tag description>fjärrattack</define-tag>
<define-tag moreinfo>
<p>Theo de Raadt tillkännagav att OpenBSD-gruppen samarbetar med ISS för att
rätta en
fjärrattack mot OpenSSH (en fri implementation av Secure SHell-protokollet).
De vägrar att berätta några detaljer om sårbarheten utan uppmanar istället
användare
att uppgradera till den senaste utgåvan, version 3.3.</p>

<p>Denna version släpptes den 22 juni 2002 och aktiverar som standard en ny
funktion vid namn privilegiedelning, vilken skall minimera effekten av
problem som kan utnyttjas i nätverkshanteringskoden.
Tyvärr har denna utgåva en del kända problem:
</p>

<ul>
 <li>komprimering fungerar inte på alla operativsystem då denna kod beror på
    specifika mmap-funktioner,</li>
 <li>PAM-stödet har inte fullförts och kan förstöra för vissa
     PAM-moduler,</li>
 <li>tangentbordsinteraktiv autentisering fungerar inte med privilegiedelning.
     Debiananvändare märker detta i huvudsak eftersom detta förstör för
     PAM-moduler som kräver PAMs konversationsfunktion (som
     OPIE-modulen).</li>
</ul>

<p>Det nya stödet för privilegiedelning från Niels Provos ändrar ssh så att det
använder en icke-privilegierad process för att hantera det mesta.
Detta betyder att eventuella sårbarheter i denna del av OpenSSH aldrig kan leda
till att root komprometteras, utan endast komprommetera ett
icke-privilegierat konto som
begränsas av en chroot.</p>

<p>Theo gjorde det väldigt tydligt att denna nya version inte rättar
sårbarheten. Genom att istället använda den nya privilegiedelningen mildrar
den sårbarheten eftersom eftersom angriparen bara kan nå det
icke-privilegierade kontot som begränsats i en chroot.</p>

<p>Eftersom detaljer om problemet inte har släppts är den enda kända metoden
att mildra risken för den rapporterade sårbarheten att flytta över till den
senaste utgåvan av den anpassningsbara versionen av OpenSSH, version
3.3p1.</p>

<p>Observera att vi inte har haft tid att utföra ordentlig kvalitetssäkring på
dessa paket; de kan innehålla fel eller förstöra andra saker på ett oväntat
sätt.
Om du upptäckter sådana problem, utöver vad som beskrivs i denna bulletin, ber
vi dig sända in en felrapport så att vi kan undersöka det.</p>

<p>Information om möjliga problem med denna uppgradering:</p>

<ul>
 <li>Paketet introducerar ett nytt konto vid namn &rdquo;sshd&rdquo; som
     används av privilegiedelningskoden.
     Om det inte finns något sshd-konto kommer paketet försöka skapa ett.
     Om kontot redan finns kommer det att återanvändas.
     Om du inte vill att detta skall ske måste du ändra det manuellt.</li>

 <li>(gäller endast potato) Denna uppdatering lägger till en bakåtanpassad
     version 0.9.6c av SSL-biblioteket. Detta betyder att du även måste
     uppgradera ssl-paketet.</li>

 <li>(gäller endast potato) Denna uppdatering använder som standard version
     2 av SSH-protokollet, något som kan förstöra för existerande system där
     RSA-autentisering används.
     Du måste antingen
  <ul>
   <li>lägga till -1 till ssh:s kommandorad för att fortsätta använda
       SSH-protokoll 1 och dina existerande nycklar, eller</li>
   <li>ändra <kbd>Protocol</kbd>-raden i <tt>/etc/ssh/ssh_config</tt> och/eller
       <tt>/etc/ssh/sshd_config</tt> till &rdquo;<kbd>Protocol 1,2</kbd>&rdquo;
       för att försöka med protokoll 1 före protokoll 2, eller
   <li>skapa nya rsa- eller dsa-nycklar för SSH-protokoll 2.</li>
  </ul>
 </li>
 <li>sshd använder privilegiedelning som standard, även om du inte explicit
     aktiverar det i <tt>/etc/ssh/sshd_config</tt>.
     För att repetera, såvida du inte har
     &rdquo;<kbd>UsePrivilegeSeparation no</kbd>&rdquo;
     i din sshd_config kommer du att använda privilegiedelning med detta
     paket.</li>

 <li>Om ssh inte fungerar för dig kan du försöka inaktivera komprimering.
     Vi inkluderar en patch från Solar Designer som rättar problemet
     med Linux 2.2-kärnor, men det kan finnas några tillfällen när detta
     inte är tillräckligt.</li>

 <li>(gäller endast potato) Privilegiedelning fungerar för närvarande inte
     för Linux 2.0-kärnor.</li>

 <li>Om du av någon anledning inte kan använda privilegiedelning (t.ex
     för att du kör en 2.0-kärna) men redan har installerat openssh
     3.3p1-paketet kan du återgå till tidigare beteende genom att lägga
     in &rdquo;<kbd>UsePrivilegeSeparation no</kbd>&rdquo; i din
     <tt>/etc/ssh/sshd_config</tt>-fil.
     <strong>Observera att om du inaktiverar privilegiedelning förblir
     du sårbar för säkerhetsproblemet som beskrivs i denna bulletin;
     detta bör endast göras i nödfall.</strong></li>
</ul>

<p>Några problem med tidigare openssh 3.3p1-paket som rättats i denna
bulletin (inte en komplett ändringslogg):</p>

<ul>
 <li>(gäller endast potato) installationsfrågan, &rdquo;vill du endast
     tillåta protokoll 2&rdquo; har inte längre &rdquo;ja&rdquo; som
     förval.
     Användare som svarade ja på denna fråga och även valde att skapa
     en ny sshd_config-fil upptäckte att de inte längre kunde ansluta
     mot sina servrar via protokoll 1.
     Se <tt>/usr/doc/ssh/README.Debian</tt>
     för instruktioner om hur man aktiverar protokoll 1 om du hamnat i
     denna situation.</li>

 <li>(gäller endast potato) ssh-paketet har ej längre en konflikt mot
     rsh-server, och tillhandahåller inte heller ett rsh-alternativ.</li>

 <li>installationen misslyckas inte längre om användaren väljer att
     generera protokoll 1-nycklar.</li>
</ul>

<p>Återigen ber vi om ursäkt för att vi måste släppa paket med större
ändringar och mindre testning än vad vi normalt gör; givet den möjliga
allvarlighetsgraden och icke-specifika natur hos hotet valde vi att våra
användare bäst betjänades genom att ha paket tillgängliga för utvärdering så
fort som möjligt.
Vi kommer sända ut ytterligare information när den når oss, och kommer
fortsätta arbeta på de kvarvarande problemen.</p>

<p>Observera att paket för m68k-arkitekturen för Woody ännu inte är
tillgängliga.</p>
</define-tag>

# do not modify the following line
#include "$(ENGLISHDIR)/security/2002/dsa-134.data"
