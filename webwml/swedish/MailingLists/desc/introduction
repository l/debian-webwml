Introduktion till Debiansändlistor
Debian GNU/Linux utveckling sker utbrett över hela världen, och därför är
sändlistor det sätt som föredras för att diskutera saker.
En stor del av konversationen mellan Debians utvecklare och användare sker
på flera sändlistor.
.
Det finns många allmänt tillgängliga sändlistor, vilket betyder att vem som
helst kan läsa allt som skrivs, och delta i dokumentationen. Vi uppmuntrar
alla att hjälpa till i utvecklingen av Debian, och sprida kunskap om fri
programvara. Det finns även några listor som bara är öppna för officiella
Debianutvecklare -- tolka inte detta som att utvecklingen är stängd för
utomstående, men ibland är det ingen mening med att diskutera interna ämnen
med icke-utvecklare.
.
Alla Debians egna sändlistor går via en speciell server med en automatisk
e-posthanteringsprogramvara vid namn Smartlist. Denna dator heter
lists.debian.org, och det är till adresser på den maskinen alla bidrag och
prenumerationsmeddelanden måste skickas.
.
Engelska är det språk som används på alla listor, om inte annat anges. Dock
finns det några användarlistor tillgängliga på andra språk, såsom
debian-user-swedish för svensktalande användare.
