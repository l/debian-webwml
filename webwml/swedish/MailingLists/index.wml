#use wml::debian::template title="Sändlistor"
#use wml::debian::translation-check translation="1.44"
#use wml::debian::toc

<toc-display/>

<toc-add-entry name="intro">Introduktion</toc-add-entry>

<p>Debian GNU/Linux utveckling sker utbrett över hela världen, och därför är
sändlistor det sätt som föredras för att diskutera saker.
En stor del av konversationen mellan Debians utvecklare och användare sker
på
<a href="http://sv.wikipedia.org/wiki/Sändlista">sändlistorna</a>.
</p>

<p>Det finns många allmänt tillgängliga sändlistor, vilket betyder att vem
som helst kan läsa allt som skrivs, och delta i dokumentationen. Vi
uppmuntrar alla att hjälpa till i utvecklingen av Debian, och sprida kunskap
om fri programvara.
Det finns även några listor som bara är öppna för officiella
Debianutvecklare.
Tolka inte detta som att utvecklingen är stängd för utomstående, men ibland
är det ingen mening med att diskutera interna ämnen med icke-utvecklare.
</p>

<p>Alla Debians egna sändlistor går via en speciell server med en
automatisk e-posthanteringsprogramvara vid namn Smartlist.
Denna dator heter
<code><a href="http://lists.debian.org/">lists.debian.org</a></code>.
Alla bidrag och prenumerations-/avbeställningsmeddelanden måste skickas till
en specifik adress på den maskinen.
</p>


<toc-add-entry name="basic">Grundläggande användning</toc-add-entry>

<p>
Varje Debiansändlista har en bidragsadress på formen
<kbd><var>listnamn</var>@lists.debian.org</kbd>, en styradress på formen
<kbd><var>listnamn</var>-request@lists.debian.org</kbd> samt en webbsida på
<kbd>http://lists.debian.org/<var>listnamn</var>/</kbd>.
</p>

<p>
För att sända ett inlägg till en lista lägger du helt enkelt till den till
mottagaradresserna.
För att prenumerera på en lista för att kunna läsa alla inlägg när de kommer
in, eller för att avbeställa en lista, används styradressen
(<a href="#subunsum">se nedan</a>).
</p>

<p>
En aktuell lista över tillgängliga sändlistor finns på
<url "http://lists.debian.org/">,
sorterat per ämnesområde eller osorterat.
</p>

<p>
Vi har även viss
<a href="http://lists.debian.org/stats/">användningsstatistik</a>
för sändlistorna:
det kan vara en bra idé att kolla upp den genomsnittliga mängden inlägg på
en sändlista innan man prenumererar för att undvika att bli överöst av
inlägg.
</p>


<toc-add-entry name="disclaimer">Ansvarsfriskrivelse / Policy för personlig
integritet / Juridisk information</toc-add-entry>

<p>
Sändlistorna är <strong>öppna fora</strong>.
</p>

<p>
Alla inlägg som sänds till våra sändlistor distribueras både till listans
mottagare och arkiveras i det
<a href="http://lists.debian.org/">öppna arkivet</a>,
där man kan läsa eller
<a href="http://lists.debian.org/search.html">söka</a>
utan att först ha prenumererat på listan.
</p>

<p>
Dessutom kan du läsa våra sändlistor som Usenetgrupper.
Det kan göras via att webbgränssnitt, som
<a href="http://groups.google.com/">Google</a> eller
<a href="http://gmane.org/">Gmane</a>.
</p>

<p>
Listorna kan distribueras till andra platser &ndash;
försäkra dig om att du aldrig sänder konfidentiellt eller olicensierat
material till listan.
Detta gäller även sådant som e-postadresser.
Speciellt kan noteras är det faktum att spammare, virus, maskar och liknande
är kända att utnyttja e-postadresser som postas till våra sändlistor.
</p>

<p>
Debian hanterar sändlistorna i god tro och kommer vidta åtgärder för att
tygla alla uppmärksammade överträdelser och bibehålla en kontinuerlig drift.
Samtidigt är inte Debian ansvarig för vad som sänds till listorna eller
något som sker i samband med dem.
</p>

<p>
För vidare information, läs vår
<a href="disclaimer">ansvarsfriskrivelse</a>.
</p>



<toc-add-entry name="subunsub">Prenumeration/avbeställning</toc-add-entry>

<p>Vem som helst kan själv prenumerera/avbeställa alla sändlistor, så länge
prenumerationspolicyn för listan är <q>öppen</q>.
</p>

<p>
Du kan använda enkla webbformulär för att prenumerera eller avbeställa
individuella sändlistor, vilka finns på respektive webbsida på
<url "http://lists.debian.org/">.
</p>

<p>
För att prenumerera eller avbeställa flera sändlistor samtidigt kan du
använda sidorna för
<a href="subscribe">prenumeration</a> respektive
<a href="unsubscribe">avbeställning</a> av listor.
Den förstnämnda sidan innehåller även beskrivningar samt vilken
prenumerationspolicy som gäller för varje lista.
</p>

<p>Styrinformation för prenumeration eller avbeställning kan även sändas
per e-post till en speciell kontrolladress, som skiljer sig något från
listans adress.
<strong>Prenumerations- eller avbeställningsmeddelanden skall EJ sändas
till själva sändlistans adress.</strong>
</p>

<p>För att prenumerera eller avbeställa sänder du ett brev till
</p>

<p><var>&lt;listnamn&gt;</var>-REQUEST@lists.debian.org
</p>

<p>med ordet <q lang="en">subscribe</q> (prenumerera) eller
<q lang="en">unsubscribe</q> (avbeställ) som
ärenderad.
</p>

<p><strong>Kom ihåg <q>-REQUEST</q>-delen i adressen.</strong>
</p>

<p>Som en del av prenumerationsprocessen kommer listprogramvaran sända dig
ett brev på vilket du måste svara för att fullborda prenumerationen.
Detta är en säkerhetsåtgärd för att förhindra att folk lägger in
prenumerationer åt andra utan deras tillstånd.
</p>

<h3 id="subglitches">Vanliga problem vid prenumeration och avbeställning</h3>

<p>
Kom ihåg att <strong>avbeställning bör beordras från den adress som
anmälts till listan</strong>.
Om det inte är möjligt, så måste ärenderaden
innehålla <code>unsubscribe <var>anmäld.adress@anmäld.domän</var></code>
</p>

<p>
Om du tar emot brev från en sändlista men inte kan komma på vilken adress du
prenumererar med kan du använda det kompletta brevhuvudet i det mottagna
brevet, vilket innehåller en rad på den här formen:
</p>

<pre>
  From bounce-debian-foo=quux=example.com@lists.debian.org  Tue Apr 22 01:38:14 2003
</pre>

<p>
Den här raden ger dig tillförlitlig information om att listan i fråga heter
<code>debian-foo</code> och att prenumerationsadressen är
<code>quux@example.com</code>.
I detta (påhittade) fall skulle du sända e-post till
<kbd>debian-foo-request@lists.debian.org</kbd> med texten
<kbd>unsubscribe quux@example.com</kbd> i ärenderaden.
</p>

<p>
Tyvärr är det för tillfället ej möjligt att prenumerera med ett användarnamn
som motsvarar procmails tester för e-post som kommer från servrar.
Detta innebär att ett användarnamn inte kan innehålla <q>mail</q>,
<q>admin</q>, <q>root</q>, <q>master</q> eller liknande
strängar (se <q>FROM_DAEMON</q> i <kbd>procmailrc(5)</kbd>).
</p>

<p>
En annan känd begränsning i vår sändlisteprogramvara är att de flesta
förkastade brev tyst slängs bort, så att användaren inte får någon
information om vad som gick fel.
Det är till exempel vanligt med försök att prenumerera med en adress som
redan står med som prenumerant, vilket gör att SmartList bara ignorerar
brevet.
</p>

<p>
Om du är osäker på om du har prenumererat på en av våra listor sänder du ett
brev till <email majordomo@lists.debian.org> med texten
<kbd>which <var>din.e-post@adress</var></kbd> i textkroppen.
Ytterligare information om tjänsten (känd som
<q><a href="http://www.infodrom.org/projects/majorsmart/">MajorSmart</a></q>)
kan
fås genom att sända ett brev till samma adress med texten <kbd>help</kbd> i
textkroppen.
</p>


<toc-add-entry name="codeofconduct">Förhållningsregler</toc-add-entry>

<p>När du använder Debians sändlistor ber vi dig följa dessa regler:</p>

<ul>
  <li>Sändlistorna finns för att
      främja utvecklingen och användningen av Debian.
      Okonstruktiva och irrelevanta meddelanden
      och andra missbruk är inte välkomna.</li>
  <li>Sänd inte
      <em><a href="http://sv.wikipedia.org/wiki/Skräppost">
      obeställda massutskick</a></em>
      (<a href="http://foldoc.org/spam"
        hreflang=en lang=en>spam</a>); se
      <a href="#ads">annonseringspolicyn</a> nedan.
  </li>
  <li>All e-post skall vara på engelska.
      Använd endast andra språk på sändlistor där det explicit tillåts
      (t.ex svenska på debian-user-swedish).
  </li>
  <li>Se till att du använder rätt lista.
      Se speciellt till att du inte sänder användarrelaterade frågor till
      utvecklarrelaterade sändlistor.
  </li>
  <li>Radbryt dina rader vid 80 tecken eller mindre för normal diskussion.
      Rader längre än 80 tecken är acceptabla för datorgenererad utdata
      (t.ex <kbd>ls -l</kbd>).
  </li>
  <li>Sänd inte automatiserade <q>ej-på-kontoret</q>- eller
      <q>semester</q>-meddelanden.
  </li>
  <li>Sänd inte <q>test</q>-meddelanden för att se om din e-postklient
      fungerar.
  </li>
  <li>Sänd inte prenumerations- eller avbeställningsförfrågningar till
      själva listadressen; används respektive <tt>-request</tt>-adress
      i stället.
  </li>
  <li>Sänd aldrig dina brev HTML-kodade, utan använd istället ren text.
  </li>
  <li>Undvik att sända stora bilagor.
  </li>
  <li>Citera aldrig brev som andra sänder dig privat,
      såvida inte ni kommit överens på förhand.
  </li>
  <li>När du svarar på inlägg på sändlistan, sänd inte en kopia (Cc) till
      den ursprunglige avsändaren såvida de inte explicit ber om att få en.
  </li>
  <li>Om du vill klaga på att någon sänt dig en kopia utan att du har bett
      om det, gör det per privat e-post.
  </li>
  <li>Om du sänder inlägg till listor du inte prenumererar på, skriv alltid
      det i textkroppen.
  </li>
  <li>Använd inte oanständigt språk, en del tar emot listorna via
      paketradio, där det är förbjudet att svära.
  </li>
  <li>Försök undvika att starta
      <em><a href="http://foldoc.org/flame">
      e-gräl</a></em>, det är ohövligt.
  </li>
  <li>Använd alltid sunt förnuft.</li>
</ul>


<toc-add-entry name="maintenance">Listunderhåll</toc-add-entry>

<p>Om du vill efterfråga en ny sändlista bör du läsa
<a href="HOWTO_start_list">guidedokumentet</a>.
</p>

<p>
Om du har problem med att prenumerera eller avbeställa, se till att du har
<a href="#subunsub">gjort rätt</a> <strong>innan</strong> du försöker
kontakta oss samt att du har läst om
<a href="#subglitches">möjliga problem med prenumeration/avbeställning</a>.
</p>

<p>
För att kontakta den ansvarige för sändlistorna, sänd ett brev 
<strong>på engelska</strong> till
<email "listmaster@lists.debian.org">.
<br />
Alternativt kan du
<a href="$(HOME)/Bugs/Reporting">rapportera ett fel</a> mot pseudopaketet
<a href="http://bugs.debian.org/lists.debian.org">lists.debian.org</a>.
</p>

<toc-add-entry name="ads">Annonseringspolicy för sändlistorna</toc-add-entry>

<p>
Det är förbjudet att sända alla sorters obeställda grupp-e-postförsändelser
(även känt som <q>spam</q>) till någon
av Debians sändlistor.
Den som sänder sådana meddelanden kan blockeras från att sända e-post till
listor och/eller rapporteras till relevanta myndigheter.
</p>

<p>
Debians sändlisteansvariga gör sitt bästa för att blockera så många sådana
e-postbrev som möjligt från att nå listorna.
En vanlig dag blockeras över 40 000 sådana meddelanden.
</p>

<p>
Många av de regler vi använder för att blockera skräppostare och deras
meddelanden har rapporteras till oss av våra prenumeranter.
Om du önskar hjälpa oss att reducera mängden skräppost ytterligare är vi
tacksamma för din hjälp.
<br />
För att rapportera skräppost måste du göra följande:
</p>

<ul>
 <li>
  Hitta en kopia på brevet i
  <a href="http://lists.debian.org">listarkiven</a>.
 </li>
 <li>
  Hitta en SpamAssassin-regel eller ett procmailuttryck som fångar denna sorts
  skräppost.
  Kom ihåg att regeln kommer att appliceras på alla sändlistor och att vi önskar
  minimera mängden falska positiva.
 </li>
 <li>
  Sänd e-post till <email "report-listspam@lists.debian.org"> med en exakt
  URL till meddelandet, och sagda filterregel, om möjligt.
 </li>
</ul>

<p>
Du får ett svar när vi agerat på ditt bidrag.
<br />
Observera att vi bara kommer agera på rapporterad skräppost/regler som har
sänts under de senaste timmarna eftersom det inte är någon mening med att ha
föråldrade filteringsregler.
<br />
Vi ber dig undvika att sända oss färdigpaketerade listor med regler du har
hittat någonstans.
Dessa ger sällan goda resultat på våra sändlistor eftersom den trafik som
kommer in är rätt unik.
</p>

<p>
Tillåt inte att e-post från någon av de av Debians sändlistor du prenumererar på
sänds till ett automatisk skräppostrapporteringssystem.
Sådant beteende är oftast skadligt för samtliga användare och tvingar oss
att blockera dig från att ta emot trafik från samtliga Debianlistor fram
till du kan bevisa att du inte kommer göra så igen.
</p>
