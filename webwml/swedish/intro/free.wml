#use wml::debian::template title="Vad betyder 'fritt'?" NOHEADER="yes"
# <!--translation 1.6-->

<H1>Vad betyder 'fritt'?
<tt>eller</tt> Vad menar ni med Open Software?</H1>

<b>Observera:</b> i februari 1998 började en grupp arbeta för att ersätta
termen "free software" ("fri programvara") med "Open Software" ("öppen
programvara").
Båda betyder samma sak, eftersom "open" hänvisar till källkodens
tillgänglighet, öppenhet, något som kommer att förklaras nedan.
Eftersom båda termerna är vanligt förekommande beslutades det att behålla
detta dokument så länge (med några mindre ändringar).

<P>Många som inte är vana vid fri programvara blir förvirrade över att ordet
"fri" ("free") i termen "fri programvara" inte används på det sätt de
förväntar sig, för dem betyder fri "gratis".
I ordböckerna finns det många olika betydelser av "fri", och översättningar
av engelskans "free", av vilken bara en är "gratis", övriga betydelser
handlar om frihet och avsaknad av tvång.
När vi talar om <em>fri programvara</em> menar vi frihet, inte kostnad.

<P>Programvara som bara är fri i betydelsen att du inte behöver betala för
den är knappast fri alls, du kanske inte har tillåtelse att skicka den
vidare, och du är nästan säkert förhindrad att förbättra den.
Programvara som licensieras utan kostnad är vanligtvis ett vapen i en
marknadsföringskampanj för att gynna en relaterad produkt, eller för att
driva en mindre konkurrent i konkurs, det finns ingen som helst garanti
för att programvaran kommer fortsätta vara gratis, eller "fri".

<P>Riktigt fri programvara är alltid fri.
Programvara som gjorts allmän egendom ("public domain") kan användas i
icke-fria programvaror, vilket får till följd att förbättringar inte kommer
samhället till godo.
För att förbli fri måste programvara vara upphovsrättsligt skyddad och
licensierad.

<P>För den oinitierade är en programvara antingen fri, eller så är den inte
det, men tyvärr är verkligheten betydligt mer komplicerad än så.
För att förstå vad folk menar när de kallar programvara "fri" måste vi först
göra en liten avstickare till programvarulicensernas värld.

<P>Upphovsrättsskydd, "copyright", är ett sätt att skydda rättigheterna för
den som tillverkat olika sorters arbeten.
I de allra flesta länder upphovsrättsskyddas automatiskt programvara du
skriver.
En licens är det sätt författaren låter andra använda hans kreation (i detta
fall, programvara) på sätt som är acceptabla för honom.
Det är upp till författaren att inkludera en licens som anger på vilka sätt
programvaran kan användas.
För en bättre diskussion om upphovsrättsskydd, se
<A HREF="http://lcweb.loc.gov/copyright/">http://lcweb.loc.gov/copyright/</A>.

<P>Naturligtvis kräver olika omständigheter olika licenser.
Programvaruföretag letar efter sätt att skydda sina tillgångar, så de
släpper bara kompilerad kod (vilken inte är människoläsbar), och lägger in
flertalet begränsningar på hur programvaran får användas.
Vad författare av fri programvara letar efter är, å andra sidan, vanligtvis
en kombination av följande:

<UL>
<LI>Att inte tillåta användandet av deras kod i kommersiell programvara.
    Eftersom de släpper koden för att användas av andra utan att tjäna
    pengar på den själva så vill de inte att andra kan komma och göra den
    kommersiell.
<LI>Att skydda sin ställning som författare av koden.
    Folk är är stolta över sina skapelser, och vill inte att andra ska komma
    och ta bort deras namn från det, eller säga att det är de som skrivit
    det.
<LI>Att distribuera källkoden.
    Ett av problemen med den största delen av kommersiell programvara är att
    du inte kan rätta till fel, eller skräddarsy den, eftersom källkoden
    inte är tillgänglig, och dessutom kan företaget välja att sluta stöda
    den maskinvara du använder.
    Många fria licenser kräver att källkoden distribueras, något som skyddar
    användaren genom att låta honom själv skräddarsy koden efter sina egna
    krav och önskemål.
    Detta har även andra följder, vilka kommer att diskuteras senare.
<LI>Att kräva att verk som innehåller delar av deras eget verk (något som
    kallas <em>härledda verk</em>, "derived works") använder samma licens.
</UL>

<P>Många skriver sina egna licenser, något som inte alltid är så bra,
eftersom att skriva en som gör vad du vill att den ska göra innebär
många hårfina tvistefrågor.
Alltför ofta blir den ordalydelsen tvetydig, eller så ställs motsägande
villkor upp.
Som tur är finns det redan finns det redan ett antal licenser skrivna, vilka
bevisligen kan göra det du vill.

<P>Fyra av de vanligaste licenserna är:
<UL>
<LI>The <A HREF="http://www.gnu.org/">GNU General Public License (GPL)</A>.
Bra bakgrundsinformation om programvarulicenser, och en kopia av denna
licens finns på
<A HREF="http://www.gnu.org/copyleft/copyleft.html">http://www.gnu.org/copyleft/copyleft.html</A>.
Detta är den vanligaste licensen för fri programvara idag.

<LI>Artistic License
<A HREF="http://language.perl.com/misc/Artistic.html">http://language.perl.com/misc/Artistic.html</A>.

<LI><A HREF="../misc/bsd.license">BSD-licens</A>.

<LI><A HREF="../misc/modified.bsd.license">Modifierad BSD-licens</A>.
</UL>
<!--
Uppenbarligen finns det ingen licens som passar allas krav.
För att hjälpa till med valet av vilken licens som passar bäst, kanske du
vill titta på vår
<A HREF="license_disc">jämförelse mellan vanliga fria (öppna)
programvarulicenser</A>.
-->

<P>Vissa av de drag som dessa licenser har gemensamt.
<UL>
<LI>Du kan installera programvaran på så många maskiner du vill.
<LI>En obegränsad mängd personer kan använda programvaran samtidigt.
<LI>Du kan göra så många kopior du vill av programvaran, och du kan ge dem
    till vem du vill (fri eller öppen spridning).
<LI>Det finns inga restriktioner på modifiering av programvaran (förutom att
    vissa notiser måste lämnas intakta).
<LI>Det finns ingen begränsning på att sälja programvaran.
</UL>

<P>Den sista punkten, vilken tillåter programvara att säljas för pengar
verkar gå emot hela tanken bakom fri programvara, men är egentligen en av
dess starka sidor.
Eftersom licensen tillåter fri spridning betyder det att så fort en person
får tag i en kopia kan de själva sprida den vidare, eller till och med sälja
den.
Tanken bakom detta är att det i stort sett inte kostar någonting att göra
elektroniska kopior av programvara, tillgång och efterfrågan kommer att
hålla kostnaden nere.
Om det är praktiskt för en stor programvara, eller en uppsättning av
programvaror, att spridas via något media, till exempel cd, så är
försäljaren fri att ta betalt som han vill.
Om förtjänstmarginalen är för hög kommer nya försäljare att komma in på
marknaden och driva ner priset genom att konkurrera.
Som ett resultat av detta kan du köpa en distribution av Debian på 2
cd-skivor för mindre än 40 kronor.

<P>Trots att fri programvara inte är helt fri från begränsningar (det är
bara att göra något allmän egendom som gör det) så låter det användaren få
den flexibilitet han behöver för att kunna få sitt arbete gjort, medan det
samtidigt skyddar författarens rättigheter.
Det är verkligen frihet.

<P>Debian GNU/Linux känner starkt för fri programvara.
Eftersom många olika licenser används av programvara har en uppsättning
riktlinjer,
<A HREF="../social_contract#guidelines">Debians riktlinjer för fri programvara (DFSG)</A>,
tagits fram för att få en rimlig definition av vad som innebär fri
programvara.
Endast programvara vars licens lyder DFSG tillåts vara med i Debians
huvuddistribution.

