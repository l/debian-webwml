#use wml::debian::template title="Skäl att välja Debian"
# <!--translation 1.7-->

<P>Tack för att du funderar på att använda Debian GNU/Linux för att köra din
dator.
Om du inte är helt övertygad om varför du bör testa Debian, överväg
följande:

<UL>
<LI>Underhålls av dess användare.
    Om någonting behöver fixas eller förbättras så gör vi det bara.
<LI>Makalös support.
    Frågor som skickas till 
    <A HREF="../support#mail_lists">sändlistorna</A> 
    får ofta svar på 15 minuter (eller mindre), gratis, och av de som
    utvecklat systemet.
    Jämför det med normal telefonsupport: timtals väntande på telefonen,
    vilket kostar pengar, bara för att få tala med någon som inte känner
    till systemet tillräckligt för att ens förstå din fråga.
<LI>Världens bästa pakethanteringssystem.
    Trött på att ha gamla filer från programvara för tre versioner sedan som
    ligger och tar upp plats i ditt system?
    Eller på att installera en programvara, bara för att upptäcka att den
    får ditt system att krascha för att det krockar med något annat?
    Dpkg, Debians pakethanteringssystem, utvecklades för att ta hand om
    dessa problem åt dig.
<LI>Enkel installation.
    Om du har hört att Linux är svårinstallerat har du inte provat Debian på
    sistone.
    Vi förbättrar hela tiden installationsprocessen och kan redan installera
    utan disketter, vilket tillåter dig att installera direkt från DOS,
    eller från cd.
<LI>Otroliga mängder programvara.
    Med Debian medföljer mer än <a href="../distrib/packages">2500 olika
    programvaror</a>, alla fria.
    Om du har kommersiell programvara under Linux kan du fortfarande använda
    den, det kanske till och med finns ett installationsprogram för Debian
    som automatiskt installerar och konfigurerar det åt dig.
<LI>Källkod.
    Om du är en programvaruutvecklare kommer du att uppskatta att det finns
    hundratals utvecklingsverktyg och programspråk, och miljontals rader
    källkod i bassystemet.
    All programvara i huvuddistributionen uppfyller kriterierna i
    <A HREF="../social_contract#guidelines">Debians riktlinjer för fri programvara
    (DFSG)</A>, vilket betyder att du fritt kan använda koden att lära från,
    eller att använda den i nya fri-programvaruprojekt.
    Det finns också mängder av verktyg och källkod som går att använda i
    enskilda projekt.
<LI>Enkla uppgraderingar.
    Tack vare vårt paketeringssystem är det enkelt att uppgradera till en
    ny version av Debian.
    Kör bara dselect, och du kan uppgradera från en cd-skiva på bara några
    minuter, eller så kan du peka dselect på en av de över 75
    <A HREF="../misc/README.mirrors">Debianspeglingarna</A> och uppgradera
    över nätet.
<LI>Felrapporteringssystem.
    Debians felrapporteringssystem är öppet för allmänheten,
    vi försöker inte dölja det faktum att programvara inte alltid fungerar
    på det sätt användarna vill.
    Användare kan skicka in felrapporter, och notifieras när och hur felet
    rättades till, ett system som gör det möjligt för Debian att svara på
    problem lätt och uppriktigt.
</UL>

<P>Om du inte redan är en Linuxanvändare kommer du kanske också att
   tycka om följande fördelar:
<UL>
<LI>Stabilitet.
    Det finns många fall av maskiner som kör i över ett år utan att behöva
    startas om, och då startas de bara om för ett strömbortfall eller
    maskinvaruuppgradering.
    Jämför det med andra system som kraschar flera gånger om dagen.
<LI>Snabbt och snällt för minnet.
    Andra operativsystemet kanske är lika snabbt på eller två områden,
    men eftersom det är baserat på Linux är Debian litet och minnessnålt.
    Windowsprogramvara som körs i en emulator under Linux går ofta
    SNABBARE från Linux än i sin riktiga omgivning.
<LI>Drivrutiner för den största delen av maskinvaran skrivs av
    Linuxanvändare, inte av tillverkaren.
    Trots att detta kan betyda att det dröjer tills ny maskinvara stöds, och
    att viss maskinvara inte stöds alls, så tillåter detta stöd för
    maskinvara långt efter det att produkten, eller tillverkaren,
    försvunnit från marknaden.
    Erfarenhet har visat att drivrutiner med öppen källkod oftast är mycket
    bättre än de leverantörsspecifika.
<LI>Bra systemsäkerhet.
    Windows 95 har i grund och botten ingen säkerhet alls, och NT har
    även det visat sig vara dåligt.
    Efter år av utveckling har Linux blivit rätt så säkert, och eftersom
    Debian är baserat på Linux så drar Debian fördel av detta.
    Dessutom är Debian väldigt lyhörd på att se till att göra rättningar
    till säkerhetsproblem tillgängliga snabbt (vanligtvis finns rättade
    paket inom några dagar).

    <BR>Erfarenhet har visat att "security through obscurity" ("säkerhet
    genom otydlighet") inte fungerar.
    Att källkoden finns tillgänglig gör det möjligt att testa säkerheten
    i Linux i en öppen miljö, något som motarbetar dåliga säkerhetsmodeller
    från att utvecklas.
<LI>Säkerhetsprogramvara.
    Något som är okänt för många är att det som sänds över nätet kan ses
    av alla maskiner mellan dig och mottagaren.
    Debian har paket med den kända programvaran PGP, vilken tillåter dig att
    skicka brev privat, och dessutom ssh, vilket tillåter dig att upprätta
    säkra uppkopplingar till andra maskiner som har ssh installerat.

    <BR><strong>Observera</strong> att programvara som använder stark
    kryptering inte får exporteras från USA på grund av exportrestriktioner.
    På grund av detta är denna programvara inte en del av den vanliga
    Debiandistributionen.
    Den finns dock tillgänglig på många ställen utanför USA.
</UL>

<P>Naturligtvis är Debian inte perfekt.
   Här finns fyra saker som det ofta kommer klagomål på:

<UL>
<LI>"<A HREF="ftp://ftp.debian.org/debian/dists/stable/main/disks-i386/current/dselect.beginner.html">Dselect</A>
    (framsidan av Debians paketeringssystem) är svår att lära sig".
    Aktivt arbete pågår på detta område.
    Vi hoppas att den nya pakethanteraren, apt, kommer att bli klar innan
    Debian 2.1 släpps.<BR>
    <strong>Observera</strong> att Apt, ersättningen för dselect, får
    begeistrade recensioner, ingen annan Linuxdistribution har något
    liknande.
    Den fungerar just nu bra, och väntar på arbete på framsidan innan den
    släpps.
<LI>"Det finns ingen populär kommersiell programvara".
    Det är sant att populär programvara, såsom Excel, inte finns för Linux.
    Kommersiell programvara är dock på uppsving när fler och fler företag
    upptäcker styrkorna i Linux och dess till stor del outnyttjade marknad
    med en snabbt ökande användarbas (försiktiga beräkningar räknar med
    att det fanns mellan 5-10 miljoner februari 1998),
    till exempel så finns Netscape och Suns JDK för Linux.
    Avsaknad av "office-paket" bör inte heller längre vara något problem
    eftersom det numera finns flera stycken att tillgå:
    <A href="http://www.applix.com">Applixware</A>,
    <A href="http://www.stardivision.com">StarOffice</A> och
    <A href="http://linux.corel.com/linux8/">WordPerfect8</A>
    (WordPerfect8 har till och med en ersättare för PowerPoint).
    För de som är intresserade av databaser finns det faktiskt flera
    stycken SQL-databaser att välja mellan i Debian
    (mSQL, mySQL och postgreSQL).
<LI>"Linux är svårt att konfigurera".
    Notera att det står konfigurera, inte installera, då många tycker att
    den grundläggande installationen av Debian är enklare än Windows.
    Grundläggande konfigurering av viss hårdvara (såsom skrivare) skulle
    dock mycket väl kunna göras enklare.
    Dessutom borde viss programvara ha skript som hjälper användaren att
    steg-för-steg ta sig genom konfigurationen (åtminstone för de mest
    vanliga inställningarna).
    Detta är ett område inom vilket arbete pågår.
<LI>All maskinvara stöds inte.
    Detta gäller speciellt riktigt ny, gammal eller ovanlig maskinvara,
    och maskinvara som är beroende av väldigt komplexa "drivrutiner"
    som tillverkaren bara skickar med för Windows (exempelvis WinModem).
    Dock finns det i de allra flesta fall maskinvara som fungerar under
    Linux.
    Det finns maskinvara som inte stöds eftersom tillverkaren inte gör
    specifikationerna tillgängliga.
    Se <A HREF="../OpenHardware/">Open Hardware Certification Program</A>
    för vår lösning på problemet.
</UL>

<P>Om det som står ovan inte räcker för att övertyga dig att använda
Debian, betänk följande: låg kostnad (inte högre än ett telefonsamtal), enkel
installation och äkta parallellbearbetning (multitasking) som enkelt kan
fördubbla din produktivitet.
Hur kan du ha råd att inte testa?
