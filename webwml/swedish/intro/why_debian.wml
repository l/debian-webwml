#use wml::debian::template title="Skäl att välja Debian"
#use wml::debian::translation-check translation="1.74"
#include "$(ENGLISHDIR)/releases/info"

<p>Tack för att du funderar på att använda Debian för att köra din
dator.
Om du inte är helt övertygad om varför du bör testa Debian, överväg
följande:

<dl>
  <dt><strong>Underhålls av sina användare.</strong>
    <dd>Om någonting behöver fixas eller förbättras så gör vi det, helt enkelt.
  <dt><strong>Makalös support</strong>
    <dd>Frågor som skickas till 
    <a href="$(HOME)/MailingLists/">sändlistorna</a> 
    får ofta svar på 15 minuter (eller mindre), gratis, och av dem som
    utvecklat systemet.
    Jämför det med normal telefonsupport: timtals väntande på telefonen,
    vilket kostar pengar, bara för att få tala med någon som inte känner
    till systemet tillräckligt för att ens förstå din fråga.
  <dt><strong>Du blir inte ensam om ditt val.</strong></dt>
    <dd>En stor mängd organisationer och individer använder Debian.
    Se vår sida <a href="$(HOME)/users/">Vem använder Debian?</a> för en
    beskrivningar av namnkunniga organisationer som har valt att sända in
    korta beskrivningar om hur de använder Debian och varför.
    </dd>
  <dt><strong>Världens bästa pakethanteringssystem.</strong>
    <dd>Trött på att ha gamla filer från programvara för tre versioner sedan som
    ligger och tar upp plats i ditt system?
    Eller på att installera en programvara, bara för att upptäcka att den
    får ditt system att krascha för att det krockar med något annat?
    Dpkg, Debians varaktiga pakethanteringssystem,
    tar hand om
    dessa problem åt dig.
<dt><strong>Enkel installation</strong>
    <dd>Om du har hört att Debian är svårinstallerat har du inte provat Debian på
    sistone.
    Vi förbättrar hela tiden installationsprocessen; du kan installera
    direkt från cd, DVD, Blu-ray, USB-minne eller till och med över nätverket.
<dt><strong>Otroliga mängder programvara</strong>
    <dd>Med Debian medföljer mer än
    <a href="$(HOME)/distrib/packages"><packages_in_stable> olika
    programvaror</a>, alla fria.
    Om du har icke-fri programvara som kör under GNU/Linux eller GNU/kFreeBSD
    kan du fortfarande använda den &ndash; det kanske till och med finns ett 
    installationsprogram för Debian som automatiskt installerar och 
    konfigurerar det åt dig.
<dt><strong>Välintegrerade paket</strong>
    <dd>Debian överträffar alla andra distributioner med hur väl dess
    paket är integrerade.
    Eftersom all programvara paketeras av en sammanhängande grupp hittas
    inte bara alla paket på samma server, utan du kan även vara säker på
    att vi redan har löst alla problem med komplicerade beroenden.
    Trots att vi tycker att deb-formatet har en del fördelar framför rpm-formatet,
    är det integreringen mellan paketen som gör Debiansystem mer robusta.
<dt><strong>Källkod</strong>
    <dd>Om du är en programvaruutvecklare kommer du att uppskatta att det finns
    hundratals utvecklingsverktyg och programspråk, och miljontals rader
    källkod i bassystemet.
    All programvara i huvuddistributionen uppfyller kriterierna i
    <a href="$(HOME)/social_contract#guidelines">Debians riktlinjer för fri programvara
    (DFSG)</a>, vilket betyder att du fritt kan använda koden att lära från,
    eller att använda den i nya fri-programvaruprojekt.
    Det finns också mängder av verktyg och källkod som går att använda i
    enskilda projekt.
<dt><strong>Enkla uppgraderingar</strong>
    <dd>Tack vare vårt paketeringssystem är det enkelt att uppgradera till en
    ny version av Debian.
    Kör bara <tt>apt-get update ; apt-get dist-upgrade</tt>
    (eller <tt>aptitude update; aptitude dist-upgrade</tt> i nyare
    versioner) och du kan
    uppgradera från en cd-skiva på bara några minuter, eller så kan du peka
    apt på en av de över 300
    <a href="$(HOME)/mirror/list">Debianspeglarna</a> och uppgradera
    över nätet.
<dt><strong>Flera arkitekturer och kärnor</strong></dt>
    <dd>Debian stödjer för närvarande ett imponerande antal CPU-arkitekturer:
    alpha, amd64, armel, hppa, i386, ia64, mips, mipsel, powerpc, s390 och
    sparc. Debian kör också på GNU Hurd- och FreeBSD-kärnor förutom Linux, och med
    debootstrap-verktyget får du svart att hitta en enhet
    som inte kan köra Debian.</dd>
<dt><strong>Felrapporteringssystem</strong>
    <dd>Debians <a href="https://bugs.debian.org/">felrapporteringssystem</a>
    är öppet för allmänheten.
    Vi försöker inte dölja det faktum att programvara inte alltid fungerar
    på det sätt användarna vill.
    Användare kan skicka in felrapporter, och notifieras när och hur felet
    rättades till. Detta system gör det möjligt för Debian att svara på
    problem lätt och uppriktigt.
</dl>

<p>Om du inte redan är en Debiananvändare kommer du kanske också att
   tycka om följande fördelar:
<dl>
<dt><strong>Stabilitet</strong>
    <dd>Det finns många fall av maskiner som kör i över ett år utan att behöva
    startas om, och då startas de bara om på grund av ett strömbortfall eller
    uppgradering av maskinvara.
    Jämför det med andra system som kraschar flera gånger om dagen.
<dt><strong>Snabbt och snällt för minnet</strong>
    <dd>Andra operativsystemet kanske är lika snabbt på ett eller två områden,
    men eftersom det är baserat på GNU/Linux eller GNU/kFreeBSD är Debian litet 
    och minnessnålt. Windowsprogramvara som körs i en emulator under GNU/Linux 
    går ofta <strong>snabbare</strong> från GNU/Linux än i sin riktiga 
    omgivning.
<dt><strong>Drivrutiner för den största delen av maskinvaran skrivs av
    GNU/Linux- eller GNU/kFreeBSD-användare, inte av tillverkaren.</strong>
    <dd>Trots att detta kan betyda att det dröjer tills ny maskinvara stöds, och
    att viss maskinvara inte stöds alls, så tillåter detta stöd för
    maskinvara långt efter det att produkten, eller tillverkaren,
    försvunnit från marknaden.
    Erfarenhet har visat att drivrutiner med öppen källkod oftast är mycket
    bättre än de leverantörsspecifika.
<dt><strong>God systemsäkerhet</strong>
    <dd>
    Debian och fri programvaru-miljön är väldigt lyhörda på att se till
    att göra rättningar på säkerhetsproblem tillgängliga snabbt.
    Vanligtvis finns rättade paket inom några dagar.
    Eftersom källkoden är tillgänglig kan säkerheten i Debian utvärderas
    i en öppen miljö, vilket förhindrar dåliga säkerhetsmodeller från att
    implementeras.
    De flesta projekt inom fri programvara har flera som sere på källkoden,
    vilket förhindrar att möjliga säkerhetsproblem introduceras i kritiska
    system redan från starten.
    </dd>
<dt><strong>Säkerhetsprogramvara</strong>
    <dd>Något som är okänt för många är att det som sänds över nätet kan
    läsas
    av alla maskiner mellan dig och mottagaren.
    Debian har paket med den kända programvaran GPG (och PGP),
    vilken tillåter dig att
    skicka brev privat, och dessutom ssh, vilket tillåter dig att upprätta
    säkra uppkopplingar till andra maskiner som har ssh installerat.
</dl>

<p>Naturligtvis är Debian inte perfekt.
   Det finns tre saker som det ofta kommer klagomål på:

<dl>
<dt><em><q>Det finns ingen populär kommersiell programvara.</q></em>
    <dd><p>Det är sant att viss populär programvara inte finns för Debian.
    Det finns dock ersättningsprogram för de allra flesta, vilka skrivits
    för att efterlikna de bästa sakerna i de stängda programmen, med
    tillägget att de är <a href="free">fri programvara</a>.

    <p>
    Avsaknad av kontorsprogram som <span lang="en">Word</span> och
    <span lang="en">Excel</span> bör inte längre vara något problem
    eftersom Debian innehåller tre kontorssviter som helt består av
    <a href="free">fri programvara</a>:
		<a href="http://www.libreoffice.org/">LibreOffice</a>,
		<a href="https://www.calligra.org/">Calligra</a>, och
		<a href="https://wiki.gnome.org/Projects/GnomeOffice">GNOME kontorsapplikationer</a>.
    </p>

    <p>
    Dessutom finns flera icke-fria kontorssviter att tillgå:
    <a href="http://www.vistasource.com/en/apl.php">Applixware
    (Anyware)</a>,
    
    <a href="http://www.hancom.com/">Hancom Office</a>,
    <a href="http://xibios.free.fr/">Axene</a>,
    med flera.
    </p>

    <p>
    För dem som är intresserade av databaser kommer Debian med två populära
    databasprogramvaror:
    <a href="https://www.mysql.com/">MySQL</a> och
    <a href="http://www.postgresql.org">PostgreSQL</a>.
    <a href="https://www.sap.com/community/topic/maxdb.html">SAP DB</a>,
    
    <a href="https://www.ibm.com/analytics/us/en/technology/informix/">Informix</a>,
    <a href="https://www.ibm.com/analytics/us/en/technology/db2/db2-linux-unix-windows.html">IBM DB2</a>
    och flera andra är också tillgängliga för GNU/Linux och GNU/kFreeBSD.
    </p>

    <p>
    Icke-fri programvara är också på uppsving då fler och fler företag
    upptäcker styrkorna i GNU/Linux / GNU/kFreeBSD och dess till stor del 
    outnyttjade marknad med en snabbt ökande användarbas (eftersom GNU/Linux 
    är fritt distribuerbart kan inte försäljningssiffror användas för att mäta 
    antalet användare. De bästa beräkningarna säger att GNU/Linux och 
    GNU/kFreeBSD har 5% av marknaden, vilket ger 15 miljoner användare i 
    början av 2001).
    </p>

<dt><em><q>Debian är svårt att konfigurera.</q></em>
    <dd>Notera att det står konfigurera, inte installera, då en del tycker att
    den grundläggande installationen av Debian är enklare än Windows.
    Grundläggande konfigurering av viss hårdvara (såsom skrivare) skulle
    dock mycket väl kunna göras enklare.
    Dessutom borde viss programvara ha skript som hjälper användaren att
    steg-för-steg ta sig genom konfigurationen (åtminstone för de mest
    vanliga inställningarna).
    Detta är ett område inom vilket arbete pågår.
<dt><em><q>All maskinvara stöds inte.</q></em>
    <dd>Detta gäller speciellt riktigt ny, gammal eller ovanlig maskinvara,
    och maskinvara som är beroende av väldigt komplexa
    <q>drivrutiner</q>
    som tillverkaren bara skickar med för Windows (exempelvis
    programvarubaserade modem eller vissa trådlösa nätverkskort för bärbara).
    Dock finns det i de allra flesta fall maskinvara som fungerar under
    Debian, men
    det finns maskinvara som inte stöds eftersom tillverkaren inte gör
    specifikationerna tillgängliga.
    Detta är ytterligare ett område på vilken arbete pågår.
</dl>

<p>Om det som står ovan inte räcker för att övertyga dig att använda
Debian, betänk följande: låg kostnad (inte högre än en nätverksanslutning), enkel
installation och äkta parallellbearbetning (multitasking) som enkelt kan
fördubbla din produktivitet.
Hur kan du ha råd att inte testa?
