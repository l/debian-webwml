#use wml::debian::template title="PowerPC-anpassning (PowerMac)" NOHEADER="yes"
#include "$(ENGLISHDIR)/ports/powerpc/inst/menu.inc"
#use wml::debian::translation-check translation="1.13"

<center>
<h1>Debian GNU/Linux sida för PowerPC/PowerMac</h1>
</center>

<p>

Här är några glimtar från installationen av Debian på PowerMac.  För
en detaljerad instruktion, gå till <a
href="$(HOME)/releases/stable/powerpc/install">Installationsmanualen</a>.
Debians installationsteam har lagt ner många långa timmar på att svara
på dina frågor i förväg och ge dig en utmärkt skriftlig vägledning när
du installerar Debian.

<p>

Det är helt klart möjligt, och för Nya Världens Macar med riktigt
smidiga lösningar, att dubbel-boota Debian PowerMac och MacOS
och/eller MacOS X.  Om du planerar att göra en ny installation av
MacOS X bör du dock göra den först, då MacOS X:s installation är
väldigt fientlig till existerande system.  Snart kan du också ha
möjligheten att köra Debian inuti ett Darwin-system.

<p>

Generellt är hårdvara från 2001 eller nyare (sic) väl stött i senare
versioner av 2.4-seriens Linuxkärnor.  Debians standardinstallation
använder fortfarande 2.2-serien, vilken fungerar för grundläggande
funktioner, men tillägg som ljud, viloläge, airport etc. stöds inte
bra, om alls, i 2.2-serien.  Så om du har en nyare maskin, gör en
normal installation, och planera sedan ett extra steg där du
uppgraderar kärnan.  I Debian är det enkelt att uppgradera kärnan: du
installerar bara ett nytt program -- och det är i sig väldigt lätt i
Debian.

<p>

Du behöver partitionera din disk; Linux måste installeras på sin egen
partition.  Om du bara har en disk, innebär det att du måste göra en
säkerhetskopia av allting på systemet och sedan återställa det när du
partitionerat disken.  En del partitioneringsprogram från tredjepart
kan klara att "krympa" en partition så att du får plats för en ny
partition på disken utan att förstöra det som redan finns där, men det
är ändå tillrådigt med en säkerhetskopia.  "Drive Setup" har inte den
möjligheten, det raderar hela disken.

<p>

1G är förmodligen tillräckligt för att experimentera med Linux.  Du
kan klara dig med mindre, kanske så lite som 200M för ett riktigt
enkelt system, men det är mer än troligt att du vill ha mer än bara
det grundläggande.

<p>

Efter att ha partitionerat disken behöver du skaffa en
installations-cd eller ladda ner installationssystemet.  När du väl
sätter igång med installationen (förslagsvis med installationsmanualen
i handen) kommer det troligen ta 2 eller 3 timmar att bli klar.  En
erfaren installatör kan få en grundläggande installation gjord på
under en halv timme.

<p>

Om du ogillar kommandoraden, installera det grafiska gränssnittet X
när du är klar med det grundläggande systemet.  Men tänk över det: det
finns en kraftfull värld i Linux kommandorad.  En del saker som är
mycket svåra att göra i ett grafiskt gränssnitt är mycket snabba och
effektiva att göra på kommandoraden.  Dessutom, eftersom Linux är
baserat på kommandoraden, så finns det en del saker som bara gå att
göra från den.  Det förvalda systemet sätter upp 6 konsoller för
kommandorads-interface, och en grafisk.  Du kan göra en massa arbete i
de konsollerna medan du surfar på nätet... och på så sätt kan du få
det bästa av allt.

<p>

PowerPC fungerar mycket bra med Linux.  Den är väl sedd i stora delar
av Linuxvärlden.  Ha kul, och kom ihåg att ge något tillbaka!

<p>

För hjälp med Quik på Gamla Världens Macar, se
<a href="http://penguinppc.org/bootloaders/quik/">
http://penguinppc.org/bootloaders/quik/</a>

<p>

För detaljerad information om de olika Mac-modellerna och i synnerhet
information om att jobba med OpenFirmware med en specifik modell, se
<a href="http://www.netbsd.org/Ports/macppc/models.html">NetBSDs
PowerPC-modellista</a>.
Eftersom deras installation kräver att man först får igång OpenFirmware är
de experter på det angreppssättet.
