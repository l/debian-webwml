#use wml::debian::template title="PowerPC-anpassning -- Historia" NOHEADER="yes"
#include "$(ENGLISHDIR)/ports/powerpc/menu.inc"
#use wml::debian::translation-check translation="1.14"

<br>
<br>

<h1>Debian/PowerPC Historia</h1>

<p> Anpassningen till PowerPC började 1997 efter den tyska <a
href="http://www.linux-kongress.org/">Linux Kongress</a> i
Würzburg då Debianprojektet fick en sponsrad <a
href="http://www.infodrom.north.de/Infodrom/tervola.html">PowerPC</a>
för utvecklingsarbete.

<p> Som tur var hittade vi fungerande root- och bootdisketter på <a
href="http://www.linuxppc.org/">LinuxPPC</a> och vi kunde börja
försöka installera något.  Tyvärr krävde detta några program som bara
kunde köras under MacOS.  Det enda sättet att installera dem var att
ha en annan maskin med MacOS som redan hade dem installerade.
Eftersom datautbyte med icke-MacOS maskiner bara var möjligt med
msdos-formatterade floppydiskar, var detta ett
hönan-och-ägget-problem.

<p> På något sätt lyckades vi hänga på en annan disk på maskinen och
installerade Linux på den.  Det var Apples berömda DR 1.  Helt
plötsligt höll vi på och anpassa dpkg m&nbsp;fl till det nya systemet.
Wow, det gick!  Det var imponerande att se de första paketen blev
anpassade och byggda.  Tyvärr hade inte DR 1 en dynamisk länkare och
delade bibliotek.  Ett annat problem var att bibliotek och
header-filer verkade vara gamla och vi kunde inte kompilera ett nytt
libc "out of the box".  I vilket fall så var det största och
allvarligaste problemet att systemet kraschade mystiskt och förstörde
filsystemet fullständigt.  Enda sättet att fixa det var att installera
om från början.

<p>Klee Dienes arbetade på problemet, och kom plötsligt med en <a
href="ftp://ftp.infodrom.north.de/pub/Linux/linux-pmac/debian/mklinuxfs.tar.gz">
mklinux tar-boll</a> med ett nyare system -- ett "haxor":at Debian
GNU/Linux.  Den tar-bollen innehöll en gammal libc, version 1.99.
Från den här tiden gick maskinen stabilt med nätverk och vi kunde
fortsätta arbetet.  Vi kompilerade en massa paket och märkte att en
del header-filer var felaktiga och många program kunde inte kompileras
med den vanliga kompilatorn.

<p> Då började Joel Klecker, på den tiden en ny Debianutvecklare, att
arbeta på egcs och att kompilera den på PowePC-maskinen.  När det var
gjort var det dags att arbeta på en aktuell version av libc.  Det
visade sig att vår version 1.99 var inkompatibel med nästa
pre2.1-version som behövdes för att få PowerPC-anpassningen stabil

<p> 
Hartmut Koptein övergick nu från m68k till powerpc och började
utveckla för den.  Utvecklingsversioner av Debian/PowerPC fanns
tillgängliga 1998 och 1999.


<p>
Anpassningen släpptes officiellt första gången med Debian GNU/Linux
2.2 ("potato"), i augusti 2000.

<p>
Utvecklingen av anpassningen fortsätter.  En automatisk paketbuggare
är igång på 
voltaire.debian.org,
en PowerPC donerad av Daniel Jacobowitz, även en Debianutvecklare.
