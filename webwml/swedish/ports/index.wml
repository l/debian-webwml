#use wml::debian::template title="Porteringar"
# <!--translation 1.16->

<h2>Introduktion</h2>
<p>
Som de allra flesta av er vet är <a href="http://www.kernel.org/">Linux</a>
inte mer än en kärna, och under en lång tid kunde den bara köras på maskiner
med processorer i Intels x86-serie, från 386 och uppåt (arbete på att få
Linux att köra på 286 och tidigare pågår i
<a href="http://www.uk.linux.org/ELKS-Home/">ELKS-projektet</a>).
</p>
<p>
Detta är dock inte alls sant längre, Linuxkärnan har nu anpassats till
ett stort antal maskinvaruarkitekturer, och listan växer fortfarande.
Vi försöker hålla jämna steg och har anpassat Debiandistributionen för
dessa system.
Vanligtvis består denna process av en besvärlig början (då vi försöker få
libc och den dynamiska länkaren att fungera ordentligt) för att sedan följas
av ett relativt rutinenligt, om än långt, arbete för att försöka kompilera
om alla våra paket under den nya maskinvaruarkitekturen.
</p>
<p>
Debian är ett operativsystem, inte en kärna (egentligen så är det mer än ett
operativsystem eftersom det innehåller mer än 1000 tillämpningsprogram), så
för att bevisa detta har vi vår första nybakade variant som inte baseras på
Linux, vilken finns längst ner på den här sidan.
</p>
<p>
<i>Varning:</i> detta är en sida under uppbyggnad.
Alla porteringar har ännu inte sidor, och de flesta finns på externa
webbplatser, men vi arbetar på att samla information om alla dessa så att de
kan speglas tillsammans med Debians webbplats.
</p>

<h2>Intel x86 ("i386")</h2>
<p>
Den första arkitekturen, och i strikt meningen inte en portering.
När Debians webbplats försöker justera sig, från den i Linuxvärlden vanligt
förekommande i386-centriska synen, till en lite mer balanserad sådan, kommer
i386-specifik information att flyttas hit.
</p>

<h2><a href="alpha/">Alpha ("alpha")</a></h2>
<p>
Först officiellt släppt i och med Debian 2.1.
En av de längre utarbetade porteringarna, och rätt så stabil.
</p>

<h2><a href="arm/">ARM ("arm")</a></h2>
<p>
Förhoppningsvis redo att släppas i samband med "potato".
Ett nytt anpassningsförsökt, sporrad av Corels intressanta NetWinderdator.
</p>

<h2><a href="m68k/">Motorola 68k ("m68k")</a></h2>
<p>
Först officiellt släppt i och med Debian 2.0, och
den efter Intel x86 bäst etablerade porteringen.
Debians m68k-variant kan köras på ett stort antal datorer baserade på
Motorolas 68000-serie, från Sun3-arbetsstationer till persondatorer såsom
Apple Macintosh, Atari och Amiga.
</p>

<h2><a href="mips/">MIPS</a></h2>
<p>
Visst arbete har pågått för att anpassa Debian till MIPS-arkitekturen,
vilken används i SGI-maskinerna.
Om du har en SGI och är intresserad av att hjälpa till med projektet,
skicka ett e-postmeddelande till
<a href="mailto:debian-mips@lists.debian.org">debian-mips@lists.debian.org</a>.
</p>

<h2><a href="powerpc/">Motorola/IBM PowerPC ("powerpc")</a></h2>
<p>
Förväntas bli redo att släppas i samband med "potato".
Denna portering kör på flera av Apple Macintosh "PowerMac", och kanske också
kan köras på några Motoroladatorer.
Den tar hjälp från <a href="http://www.linuxppc.org/">LinuxPPC-</a> och
<a href="http://www.mklinux.apple.com/">MkLinux-</a>projekten.
</p>

<h2><a href="sparc/">Sun SPARC ("sparc")</a></h2>
<p>
Först officiellt släppt i och med Debian 2.1.
Denna anpassning kör på Sun SPARCstation-arbetsstationerna, så väl som på
vissa av deras efterföljare med sun4-arkitekturen.
</p>

<h2><a href="sparc64/">Sun UltraSPARC ("sparc64")</a></h2>
<p>
Detta är en anpassning till Sun UltraSPARC (sun4u)-arbetsstationerna.
Denna 64-bitarsprocessor har den fördelen att den är bakåtkompatibel med
sina föregångare, så UltraSPARC-porteringen kan köra SPARC-binärer.
Detta projekt behöver just nu utvecklare, så om du har en Ultrabaserad dator
och vill hjälpa till, sänd ett meddelande till listan
<a href="mailto:debian-ultralinux@lists.debian.org">debian-ultralinux@lists.debian.org</a>
där du erbjuder dig att hjälpa till.
</p>

<h2><a href="hurd/">Debian GNU/Hurd ("hurd-i386")</a></h2>
<p>
GNU Hurd är ett helt nytt operativsystem som sammanställs av GNU-gruppen.
Faktum är att GNU Hurd är den sista komponenten som möjliggör ett komplett
GNU-operativsystem, och Debian GNU/Hurd kommer att bli ett sådant (kanske
till och med det första).
Projektet arbetar till en början på i386, men andra maskinvaruarkitekturer
förväntas följa inom kort.
</p>

<h2><a href="beowulf/">Debian Beowulf</a></h2>
<p>
Även om det inte rent krasst sett är en portering, så är Beowulf en
ersättning för några av de stora superdatorer som används inom vetenskapliga
beräkningar, och detta verkar vara ett bra ställe att lägga information om
det.
Detta projekt har som mål att köra Beowulf-"klasar" ("clusters") på
Debianmaskiner och nätverka <i>folket</i> som använder det som en riktig
basar.
</p>

<h2>Friskrivningsklausul</h2>
<p>
Många av dator- och processornamnen som används ovan är varumärken och
registreade varumärken hos sina tillverkare.
De används utan tillstånd.
</p>
 
