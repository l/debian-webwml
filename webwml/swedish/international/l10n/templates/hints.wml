#use wml::debian::template title="Råd om lokalanpassning av Debconfmallar"
#include "$(ENGLISHDIR)/international/l10n/templates/menu.inc"
#use wml::debian::translation-check translation="1.4"

<h2>Koncept</h2>
<p>
För att hålla sina översättningar à jour måste ett internationaliserat
program ge översättare ett lätt sätt att upptäcka och rätta
föråldrade översättningar.
</p>

<p>
En Debconfmallfil innehåller fält och värden.
Översatta fält följer ett bestämt namngivningsformat, t.ex står
<code>Description-sv</code> för en spansk beskrivning.
Faktiskt kommer <code>Description-sv_SE</code>
(eller <code>Description-sv_FI</code>, eller vad det vara månde)
att kontrolleras först.
</p>

<p>
För att därför upptäcka föråldrade översättningar måste man veta
vilken sträng översättningen grundar sig på.
Debconfs metod är att bara ha originalfälten i mallfilen
(<code>templates</code>) och lägga in översatta fält tillsammans med
motsvarande engelska fält i en annan fil, med namnet
<code>templates.xx</code> eller <code>templates.xx_XX</code>
beroende på språknamnet.
Råd ges nedan för att förenkla arbetet med separata filer.
</p>

<h2>Första översättning</h2>

<p>
Innan du arbetar på ett paket, kontrollera på
<a href="http://auric.debian.org/~grisu/debian_translation/">
Grisus mallöversättningsserver</a> och i felrapporteringssystemet att
ingen översättning redan sänts till den ansvariga.
När detta är gjort, hämtar du mallfilerna från
<a href="./">språkets sida</a> eller från länken ovan, och kör sedan
</p>
<pre>
   debconf-getlang xx templates &gt; templates.xx
</pre>
<p>
för att generera filer med tomma översatta fält.
När du är klar, kontrollera att alla strängar är översatta genom att köra
</p>
<pre>
   debconf-getlang --stats templates templates.xx
</pre>
<p>   
och sänd sedan den översatta filen till den paketansvariga.
</p>

<h2>Slå ihop översättningar</h2>

<p>
Eftersom den ansvariga också har läst den här sidan vet han att, för
att förenkla översättarnas jobb, får han inte slå ihop mallarna, utan
behålla filen som den är i <tt>debian</tt>-katalogen.
</p>

<p>
De översatta mallfilerna slås endast ihop när binärpaketet byggs.
Debhelper gör detta automatiskt åt dig om du använder kommandot
<tt>dh_installdebconf</tt> i din <tt>debian/rules</tt>.
I annat fall lägger du till ett kommando på formen
</p>
<pre>
	cd debian &amp;&amp; debconf-mergetemplate templates templates.* &gt; tmp/DEBIAN/templates
</pre>

<p>
Så, den ansvariga får översatta mallfiler och lägger dem på rätt plats,
det är allt.
</p>

<h2>Uppdatera översättningar</h2>
<p>
Nu har de första översättningarna integrerats, men ordalydelsen har förbättrats
i de engelska mallarna.
Ändringar i originalmallarna måste läggas in.
Återigen gör <tt>debconf-getlang</tt> det åt dig:
</p>
<pre>
    debconf-getlang xx templates templates.xx &gt; new.xx
</pre>
<p>
lägger till <tt>-fuzzy</tt>-märkningar till föråldrade fält och lägger in
tomrader precis ovanför.
Översättaren redigerar sedan <tt>new.xx</tt> och arbetar på föråldrade
översättningar för att sedan testa dem med
</p>
<pre>
   debconf-getlang --stats templates new.xx
</pre>
<p>
när alla strängar är färdiga.
Han byter sedan namn på filen från <tt>new.xx</tt> till <tt>templates.xx</tt>
och sänder denna fil till den ansvariga, som utför samma procedur som besrkivs
i föregående kapitel.
</p>

