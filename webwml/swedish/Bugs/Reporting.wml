#use wml::debian::template title="Debians felrapporteringssystem" NOHEADER=yes
#use wml::debian::translation-check translation="1.14"

<h1>Hur man rapporterar fel (buggar) i Debian</h1>

<p>Sänd e-post till
<A href="mailto:submit@bugs.debian.org"><code>submit@bugs.debian.org</code></A>,
enligt nedan.</p>

<p>Rapportera inte flera orelaterade fel i samma meddelande, speciellt inte om
de berör olika paket.
Skicka inte heller felrapporten till någon av sändlistorna, eller till andra
mottagare än <code>submit@bugs</code> (för detaljer om hur du gör detta på
rätt sätt, se <A href="#xcc">nedan</A>).</p>

<p>En lista över för närvarande ännu ej avhjälpta fel finns
<a href="./">på webben</A> och <a href="Access">andra
ställen</a> &mdash; se andra dokument för detaljer.</p>

<p>Du måste lägga in ett "pseudo-brevhuvud" i början på meddelandekroppen, med
raderna <code>Package:</code> och <code>Version:</code> för att ange namn
och version på det paket som innehåller felet
(dessa fält bör skrivas i början på raderna.
Felrapporteringssystemet förstår för närvarande inte MIME- eller PGP-kodade
brev korrekt, och kan komma att misslyckas med att tolka pseudohuvud i
sådana brev).
Du kan få fram paketnamn och versionsnummer med
<code>dpkg --search</code> och <code>dpkg --list</code>; se
<code>dpkg --help</code> för information.

<em>Se nedan för <a href="#details">ytterligare krav</A></em>.</p>

<p>Det finns några pseudo-paket som används för att lägga in
<code>Package</code>-raden när du rapporterar ett fel i någonting annat än
ett egentligt Debianprogramvarupaket.
Det finns en <A href="db/ix/pseudopackages.html">lista över dessa</A>
på webbsidorna.</p>


<h2><A name="example">Exempel</A></h2>

<p>En felrapport, med brevhuvud, ser ut ungefär så här:
<pre>
  To: submit@bugs.debian.org
  From: diligent@testing.linux.org
  Subject: Hello says `goodbye'

  <A name="pseudoheader">Package: hello</A>
  Version: 1.3-16

  When I invoke `hello' without arguments from an ordinary shell
  prompt it prints `goodbye', rather than the expected `hello, world'.
  Here is a transcript:

  $ hello
  goodbye
  $ /usr/bin/hello
  goodbye
  $

  I suggest that the output string, in hello.c, be corrected.

  I am using Debian GNU/Linux 2.2, kernel 2.2.17-pre-patch-13
  and libc6 2.1.3-10.
</pre>

<h2><A name="details">Vad som bör inkluderas i rapporten</A></h2>

<ul>
<li>En <em>exakt</em> och <em>komplett</em> avskrift av det/de
    felmeddelanden som skrivs ut eller loggas.
    Detta är mycket viktigt!
<li>Precis vad du skrev eller gjorde när problemet uppstod.
<li>En beskrivning av felaktigheten: beskriv vad du förväntade dig skulle
    hända, och vad du såg faktiskt hände.
    En avskrift av en körning är ett bra sätt att visa detta.
<li>Förslag på rättning, eller till och med en programfix, om du har någon.
<li>Detaljer om hur du konfigurerat programmet i vilket felet uppstod.
    Inkludera hela konfigurationsfilen.
<li>Versionsnumren på eventuella paket det felaktiga paketet
    är beroende på.
<li>Vilken version av kärnan du använder (skriv <code>uname -a</code>),
    version på C-biblioteket (skriv <code>ls -l /lib/libc.so.6</code>
    eller <code>dpkg -s libc6 | grep ^Version</code>), samt andra
    detaljer om ditt Linuxsystem om det verkar vara passande.
    Om du till exempel har problem med ett Perlskript, så bör du ange
    versionsnumret på perlbinären (skriv <code>perl -v</code>
    eller <code>dpkg -s perl-5.005 | grep ^Version:</code>).
<li>Lämpliga detaljer om din dators maskinvara.
    Om du rapporterar ett problem med en drivrutin, se till att lista
    <em>all</em> maskinvara i din dator, eftersom problem ofta beror
    på IRQ- eller I/O-adresskonflikter.
</ul>

<p>Inkludera alla detaljer som verkar vara relevanta &mdash; faran är väldigt liten
att du inkluderar för mycket information och rapporten därmed blir för stor.
Om de är små bör du även inkludera eventuella filer som kan användas för att
reproducera felet (om de innehåller konstiga tecken eller liknande är det
säkrast att skicka dem uu-kodade).</p>

<p>Självklart bör du, som i alla annan e-post, ange en tydlig och beskrivande
ärenderad i brevhuvudet.
Ärenderaden används initialt som titel för rapporten i
felhanteringssystemet, så försök göra den informativ!</p>

<h2><A name="xcc">Skicka kopior av felrapporten till andra adresser</A></h2>

<p>Ibland är det nödvändigt att skicka en kopia av rapporten, förutom till
<code>debian-bugs-dist</code> och den som är ansvarig för paketet, vilket är
vart den normalt skickas.</p>

<p>Du kan göra detta genom att skicka en kopia (Cc) av din felrapport till de
andra adresserna, men i så fall kommer inte de andra kopiorna att ha
felrapportens nummer i <code>Reply-To</code>-fältet och ärenderaden.
När dessa mottagare sedan svarar kommer de antagligen att ha kvar
<code>submit@bugs.debian.org</code> i brevhuvudet, vilket får till följd att
deras svar anses som en ny felrapport.
Detta leder till att det blir alltför många duplicerade rapporter.</p>

<p>Det <em>rätta</em> sättet att göra detta på är att använda raden
<code>X-Debbugs-CC</code> i brevhuvudet.
Lägg till en rad som den nedan till brevhuvudet (inte pseudo-brevhuvudet,
vilket har <code>Package</code>-fältet):</p>
<pre>
 X-Debbugs-CC: other-list@cosmic.edu
</pre>
<p>Detta får till följd att felhanteringssystemet skickar en kopia av din
felrapport till adressen/-rna på <code>X-Debbugs-CC</code>-raden, förutom
<code>debian-bugs-dist</code>.</p>

Den här funktionen kan ofta kombineras med att skicka till
<code>quiet</code> &mdash; se nedan.


<h2><A name="severities">Allvarlighetsgrad</A></h2>

<p>Om rapporten handlar om ett speciellt allvarligt fel, eller bara är en
önskan om en ny funktion, så kan du ange vilken allvarlighetsgrad du tycker
att felrapporten ska ha.
Det är dock inget krav att du gör det, och utvecklarna kommer att tilldela
en allvarlighetsgrad till din rapport om du inte gör det.</p>

<p>För att ange hur allvarlig din rapport är lägger du raden
<code>Severity: <var>allvarlighet</var></code> i ditt pseudo-brevhuvud,
tillsammans med <code>Package</code> och <code>Version</code>.
Vilka grader som finns anges i
<A href="Developer#severities">utvecklardokumentationen</A>.</p>


<h2>Inte skicka till sändlistorna &mdash; mindre felrapporter</h2>

<p>Om felrapporten är mindre (till exempel ett stavfel i dokumentationen, eller
andra triviala problem), eller om du skickar in många felrapporter på en
gång, skicka dem då till <code>maintonly@bugs</code> eller
<code>quiet@bugs</code>.
<code>maintonly</code> skickar rapporten till den som är ansvarig för
paketet (vilket naturligtvis kräver att du anger rätt
<code>Package</code>-rad i ditt pseudo-brevhuvud, och att det finns en känd
ansvarig), medan <code>quiet</code> inte skickar vidare rapporten
någonstans, utan bara arkiverar den som ett fel (vilket till exempel kan
vara användbart om du skickar in många likartade fel och bara vill posta en
sammanfattning).</p>

<p>Om du gör detta kommer felrapporteringssystemet att sätta
<code>Reply-To</code> i eventuella vidaresända meddelanden så att de som
standard hanteras på samma sätt som den ursprungliga rapporten.</p>

<h3>Felrapporter mot okända paket</h3>

<p>Om felrapporteringssystemet inte vet vem som är ansvarig för det paket som
anges kommer det att skicka rapporten till <code>debian-bugs-dist</code>
även om <code>maintonly</code> användes.</p>

<p>När du skickar till <code>maintonly@bugs</code> eller
<var>nnn</var><code>-maintonly@bugs</code> så måste du vara säker på att
felrapporten tilldelas rätt paket, genom att lägga in en korrekt
<code>Package</code>-rad i början av den ursprungliga felrapporten, eller
genom att använda <A href="server-control"><code>control@bugs</code></A> för
att flytta över rapporten till rätt paket, om det inte är rätt från
början.</p>

<h2>Använda <code>dpkg</code> för att hitta paket och version till rapporten</h2>

<p>Om du rapporterar ett fel i ett kommando kan du ta reda på vilket paket som
installerade det genom att använda <code>dpkg --search</code>.
Du kan ta reda på vilken version av paketet du har installerat genom att
använda <code>dpkg --list</code> eller <code>dpkg --status</code>.</p>

<p>Exempelvis:
<pre>
$ which apt-get
/usr/bin/apt-get
$ type apt-get
apt-get is /usr/bin/apt-get
$ dpkg --search /usr/bin/apt-get
apt: /usr/bin/apt-get
$ dpkg --list apt
Önskat=Okänd(U)/Installera(I)/Radera(R)/Rensa(P)/Håll(H)
| Status=Ej(N)/Installerad(I)/Konf.(C)/Uppackad(U)/Misslyckad(F)/Delvis(H)
|/ Fel?Inget(=)/Håll(H)/Ominstallera(R)/Båda(X) (Status,Fel: versaler=illa)
||/ Namn           Version        Beskrivning
+++-==============-==============-============================================
ii  apt            0.3.19         Advanced front-end for dpkg
$ dpkg --status apt
Package: apt
Status: install ok installed
Priority: standard
Section: base
Installed-Size: 1391
Maintainer: APT Development Team &lt;deity@lists.debian.org&gt;
Version: 0.3.19
Replaces: deity, libapt-pkg-doc (&lt;&lt; 0.3.7), libapt-pkg-dev (&lt;&lt; 0.3.7)
Provides: libapt-pkg2.7
Depends: libapt-pkg2.7, libc6 (&gt;= 2.1.2), libstdc++2.10
Suggests: dpkg-dev
Conflicts: deity
Description: Advanced front-end for dpkg
 This is Debian's next generation front-end for the dpkg package manager.
 It provides the apt-get utility and APT dselect method that provides a
 simpler, safer way to install and upgrade packages.
 .
 APT features complete installation ordering, multiple source capability
 and several other unique features, see the Users Guide in
 /usr/doc/apt/guide.text.gz
</pre>

<hr>

#use "otherpages.inc"
#use "footer.inc"
