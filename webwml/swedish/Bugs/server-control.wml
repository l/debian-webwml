#use wml::debian::template title="Debians felrapporteringssystem - styrservern" NOHEADER=yes NOCOPYRIGHT=true
#use wml::debian::translation-check translation="1.46"

<h1>Introduktion till e-postservern för felrapportsstyrning och -manipulering</h1>

<p>
Förutom e-postservern på <code>request@bugs.debian.org</code> som gör det
möjligt att hämta information om felrapporten via e-post, finns det
ytterligare en server på <code>control@bugs.debian.org</code> som
dessutom gör det möjligt att manipulera felrapporterna på olika sätt.
</p>

<p>
Styrservern fungerar precis som frågeservern, förutom att den har ett
antal extrakommandon.
Om sanningen ska fram så är det faktiskt samma program.
De två adresserna är bara separerade för att undvika att användare gör
misstag och orsakar problem när allt de ville göra var att hämta
information.
</p>

<p>
Eftersom de kommandon som gäller för styrservern faktiskt ändrar
felrapportens status sänds en kvittering på behandlingen av kommandona till
den/de ansvariga för de paket vars status ändras.
Dessutom loggas brevet som sänds till servern i felrapporten och blir därmed
tillgängligt via webbsidorna.
</p>

<p>
Se <a href="server-request#introduction">introduktion till frågeservern</a>
som finns på webben, i filen
<code>bug-log-mailserver.txt</code>, eller genom att skicka
<code>help</code> till någon av e-postservarna för grundläggande information
om hur du använder e-postservrarna, och för de kommandon som finns
tillgängliga oavsett vilken adress du använder.
</p>

<p>
Ett <a href="server-refcard">referenskort</a> för e-postservrarna finns
tillgängligt via webben, i
<code>bug-mailserver-refcard.txt</code> eller via e-post med
<code>refcard</code>-kommandot.
</p>

<h1>Kommandon som finns på styrservern</h1>

<dl>


<dt><code>reassign</code> <var>felnummer</var> <var>paket</var>
<dd>

Anger att fel nummer <var>felnummer</var> är ett fel i paketet
<var>paket</var>.
Detta kan användas för att sätta paketnamnet om användaren glömde
pseudo-brevhuvudet, eller för att ändra en tidigare tilldelning.
Inga notifikationer sänds till någon (förutom den normala information om
kommandotydningen).

<dt><code>reopen</code> <var>felnummer</var>
 [ <var>ursprungsadress</var> | <code>=</code> | <code>!</code> ]
<dd>

Öppnar upp felrapport nummer <var>felnummer</var> igen om den har
stängts.

<p>
Som standard, eller om du anger <code>=</code>, kommer fortfarande den
ursprunglige avsändaren att stå som felrapportör, så de kommer att få
information om när den stängs på nytt.
</p>

<p>
Om du skickar med en ny adress (<var>ursprungsadress</var>) kommer
den att användas istället, och om du själv vill stå som avsändare av den
nyöppnade felrapporten kan du använda förkortningen <code>!</code>, eller
ange din egen e-postadress.
</p>

<p>
Det är vanligtvis en bra idé att tala om för personen som kommer att anges
som avsändare att du öppnar upp rapporten igen, så att de vet att de ska
förvänta sig den rapport de får när den stängs på nytt.
</p>

<p>
Om felrapporten inte är stängd kommer inte reopen att göra någonting, inte
ens ändra avsändare.
För att ändra avsändare för en öppen felrapport, använd kommandot
<code>submitter</code>; observera att den ursprungliga avsändaren då kommer
informeras om ändringen.
</p>

<dt><code>submitter</code> <var>felnummer</var>
<var>avsändaradress</var> | <code>!</code>
<dd>

Ändra avsändaren av felrapport nummer <var>felnummer</var> till
<var>avsändaradress</var>.

<p>
Om du vill bli ny avsändare av rapporten kan du använda kortformen
<code>!</code> eller ange din egen e-postadress.
</p>

<p>
Medan <code>reopen</code>-kommandot ändrar avsändaren för andra felrapporter
som slagits samman med den som återöppnas påverkar <code>submitter</code> inte
sammanslagna rapporter.
</p>

<dt><code>forwarded</code> <var>felnummer</var> <var>adress</var>
<dd>

Noterar att felrapport nummer <var>felnummer</var> har vidaresänts till en
utvecklare uppströms på adressen <var>adress</var>,
men skickar inte vidare själva rapporten. 
Detta kan användas för att ändra en existerande, felaktig,
vidaresändningsadress, eller för att lägga in en ny till en felrapport som
inte tidigare markerats som vidaresänd.

<dt><code>notforwarded</code> <var>felnummer</var>
<dd>

Glömmer allting om att felrapport nummer <var>felnummer</var> har vidaresänts till
någon utvecklare uppströms.
Om felet inte hade någon vidaresändning registrerad gör detta kommando
ingenting.

<dt><code>retitle</code> <var>felnummer</var> <var>ny-titel</var>
<dd>

Ändrar titeln på felrapporten till den som anges (förinställt värde är
ärenderaden från det ursprungliga felrapporteringsbrevet).

<p>
Till skillnad från de flesta andra felmanipuleringskommandon så kommer detta
kommando, när det används på en uppsättning av hopslagna felrapporter, bara
att påverka den felrapport som efterfrågas, inte alla som slagits samman.
</p>

<dt><code>severity</code> <var>felnummer</var> <var>grad</var>
<dd>

Sätter allvarlighetsgraden för felrapport nummer <var>felnummer</var> till
allvarlighetsgrad <var>grad</var>.
Ingen notifikation sänds till den användare som rapporterade felet.

<p>
Tillgängliga allvarlighetsgrader är:
<code>critical</code>, <code>grave</code>, <code>serious</code>,
<code>important</code>, <code>normal</code>, <code>minor</code> och
<code>wishlist</code>.

<p>
För <a href="Developer#severities">betydelser</a>, se
den övergripande utvecklardokumentationen för felrapporteringssystemet.

<dt><code>clone</code> <var>felnummer</var> [ <var>nya id</var> ]
<dd>

Klonkommandot låter dig duplicera en felrapport.
Det är användbart när en enda felrapport faktiskt indikerar att flera olika
fel har uppstått.
&rdquo;<var>Nya id</var>&rdquo; är negativa värden, avdelade med blanksteg,
vilka kan användas i följande styrkommandon för att nå de nyduplicerade
felen.
En ny rapport genereras för varje nytt id.

<p>Exempel på användning:</p>

<pre>
       clone 12345 -1 -2
       reassign -1 foo
       retitle -1 foo: foo sucks
       reassign -2 bar
       retitle -2 bar: bar sucks when used with foo
       severity -2 wishlist
       clone 123456 -3
       reassign -3 foo
       retitle -3 foo: foo sucks
       merge -1 -3
</pre>

<dt><code>merge</code> <var>felnummer</var> <var>felnummer</var> ...
<dd>

Slår ihop två eller flera felrapporter.
När rapporter är hopslagna kommer öppnande, stängande, (av)markerande som
vidaresänd och omtilldelning till ett nytt paket av någon av felrapporterna
att få samma effekt på samtliga hopslagna rapporter.

<p>
Innan felrapporter kan slås samman måste de ha samma tillstånd:
antingen alla öppna eller alla stängda, med samma
"vidaresänd-uppströms"-adress (eller inte alls markerad som vidaresänd),
alla tilldelade samma paket (en exakt strängjämförelse görs på de
paket till vilka felrapporterna är tilldelade), och alla ha samma
allvarlighetsgrad.
Om de från början inte har samma tillstånd måste du använda
<code>reassign</code>, <code>reopen</code>, och så vidare, för att se till
att de är det innan du använder
<code>merge</code>.
Rubrikerna behöver inte vara lika och påverkas inte heller av
sammanslagningen.
Märken behöver inte heller vara identiska, de kommer att slås ihop.
</p>

<p>
Om någon av felrapporterna som listas i <code>merge</code>-kommandot redan
är hopslagen med någon annan felrapport kommer alla redan hopslagna rapporter
att slås samman med de angivna felrapporterna.
Hopslagning är som ekvivalens: reflexiv, transitiv och symmetrisk.
</p>

<p>
När felrapporter slås ihop noteras detta i alla rapporters logg, och på
webbsidorna inkluderas länkar till de andra felen.
</p>

<p>
Hopslagna felrapporter försvinner samtidigt, och bara när alla
rapporterna separat uppfyller kriterierna för att raderas.
</p>

<dt><code>unmerge</code> <var>felnummer</var>
<dd>

Plockar bort en felrapport från dem den slagits samman med.
Om rapporten är sammanslagen med flera andra kommer de andra fortfarande att
vara sammanslagna med varandra; bara deras association med felrapporten som
anges här kommer att tas bort.

<p>
Om många felrapporter är hopslagna och du vill dela upp dem i två separata
grupper måste du först plocka isär alla rapporter i den ena gruppen en och
en, för att sedan slå ihop dessa till den nya gruppen.
</p>

<p>
Du kan bara plocka isär en rapport åt gången med
<code>unmerge</code>-kommandot.
Om du vill plocka isär fler än en kan du helt enkelt ange flera
<code>unmerge</code>-kommandon i ditt meddelande.

<dt><code>tags</code> <var>felnummer</var> [ <code>+</code> | <code>-</code> | <code>=</code> ] <var>märke</var> [ <var>märke</var> ... ]

  <dd>Sätter märken på felrapport nummer <var>felnummer</var>.
  Ingen notifiering sänds till den användare som rapporterade felet.
  Att välja funktionen
  <code>+</code> betyder att alla angivna märken läggs till,
  <code>-</code> betyder att alla angivna märken tas bort, och
  <code>=</code> betyder att alla aktuella märken ignoreras och de ställs om
  från noll till den angivna listan.
  Förvald funktion är att lägga till.

  <p>Exempel på hur det används:</p>

<pre>
\# samma som &rdquo;tags 123456 + patch&rdquo;
tags 123456 patch

\# samma som &rdquo;tags 123456 + help security&rdquo;
tags 123456 help security

\# lägg till märkena &rdquo;fixed&rdquo; och &rdquo;pending&rdquo;
tags 123456 + fixed pending

\# ta bort märket &rdquo;unreproducible&rdquo;
tags 123456 - unreproducible 

\# Ställ in exakt märkena &rdquo;moreinfo&rdquo; och &rdquo;unreproducible&rdquo;
tags 123456 = moreinfo unreproducible
</pre>

  <p>Tillgängliga markeringar är för närvarande <code>patch</code>,
  <code>wontfix</code>, <code>moreinfo</code>, <code>unreproducible</code>,
  <code>help</code>, <code>pending</code>, <code>fixed</code>,
  <code>fixed-in-experimental</code>, <code>fixed-upstream</code>,
  <code>security</code>, <code>upstream</code>, <code>confirmed</code>,
  <code>d-i</code>, <code>ipv6</code>, <code>lfs</code>,
  <code>l10n</code>,
  <code>potato</code>,
  <code>woody</code>, <code>sarge</code>, <code>sarge-ignore</code>,
  <code>etch</code>,
  <code>sid</code>
  och <code>experimental</code>.

  För <a href="Developer#tags">betydelser</a>, se
  den övergripande utvecklardokumentationen för felrapporteringssystemet.

<dt><code>close</code> <var>felnummer</var> (bör ej användas)
<dd>

<p>
Stänger felrapport nummer <var>felnummer</var>.

<p>
Användaren som ursprungligen skickade in felrapporten meddelas, men
innehållet i det brev som stängde felrapporten inkluderas
<em>inte</em> (till skillnad från
<var>felnummer</var><code>-done@bugs.debian.org</code>).
Den som stänger rapporten bör se till att användaren som skickade rapporten
får reda på varför den stängts, till exempel genom att skicka ett separat
brev.
Därför avråds det från att använda detta kommando.
Se utvecklarinformationen om
<a href="Developer#closing">hur man stänger en felrapport på rätt sätt</a>.
</p>

<dt><code>package</code> [ <var>paketnamn</var> ... ]

  <dd>
  Begränsar de kommandon som följer så att de endast kan appliceras på fel
  som sänts in mot de paket som anges.
  Du kan ange ett eller flera paket.
  Om du inte anger några paket gäller de kommandon som följer för samtliga
  paket.
  Vi ber dig använda detta som en säkerhetsåtgärd om du av misstag skulle
  använda felaktiga felnummer.

  <p>Exempel på hur det används:</p>

  <pre>
        package foo
        reassign 123456 bar

        package bar
        retitle 123456 bar: bar sucks
        severity 123456 normal

        package
        severity 234567 wishlist
  </pre>

<dt><code>owner</code> <var>felnummer</var> <var>adress</var> | <code>!</code>

  <dd>
  Ställer in <var>adress</var> till &rdquo;ägare&rdquo; till felrapport
  nummer <var>felnummer</var>.
  En felrapports ägare tar ansvar för att rätta den och får all e-post om
  den.
  Detta kan användas när ett paket tas hand om av en grupp.

  <p>
  Om du själv vill bli ägare till felrapporten kan du använda snabbkommandot
  <code>!</code> istället eller ange din egen e-postadress.
  </p>


<dt><code>#</code>...

  <dd>
  Enradskommentar.
  <code>#</code>-tecknet måste stå först på raden.
  Kommentarstexten kommer tas med i bekräftelsen som sänds till avsändaren
  och de berörda paketansvariga, så du kan använda detta för att
  dokumentera varför du sänder kommandona.

<dt><code>quit</code>
<dt><code>stop</code>
<dt><code>thank</code>...
<dt><code>--</code>...

  <dd>Säger åt styrservern att sluta behandla meddelandet; resten av
      meddelandet kan innehålla förklaringar, signaturer eller något annat,
      inget av det kommer att läsas av styrservern.

</dl>

<hr>

#use "otherpages.inc"
#use "$(ENGLISHDIR)/Bugs/footer.inc"
