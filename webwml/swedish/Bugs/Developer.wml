#use wml::debian::template title="Debians felrapporteringssystem &ndash; utvecklarinformation" NOHEADER=yes NOCOPYRIGHT=true
#use wml::debian::translation-check translation="1.41"
<h1>Utvecklarinformation om hur systemet används</h1>

<p>
Det första som händer är att en användare skickar in en felrapport per
e-post till <code>submit@bugs.debian.org</code>.
Felrapporten tilldelas ett nummer, vilket sänds tillbaka till användaren som
kvittens, och vidaresänds sedan till <code>debian-bugs-dist</code>.
Om avsändaren inkluderade en <code>Package</code>-rad som angav ett paket
med en känd ansvarig, så skickas även en kopia till denne.
</p>

<p>
Ärenderaden kommer att få texten
&rdquo;<code>Bug#</code><var>nnn</var><code>:</code>&rdquo; tillagd, och
<code>Reply-To</code> sätts så att den inkluderar både felrapportens
avsändare och <var>nnn</var><code>@bugs.debian.org</code>.
</p>

<hrline>

<ul>
  <li><a href="#closing">Stänga en felrapport</a></li>
  <li><a href="#followup">Uppföljningsmeddelanden</a></li>
  <li><a href="#severities">Allvarlighetsgrader</a></li>
  <li><a href="#tags">Markeringar på felrapporter</a></li>
  <li><a href="#forward">Ange att du har skickat vidare en felrapport</a></li>
  <li><a href="#maintincorrect">Felaktigt angivna paketansvariga</a></li>
  <li><a href="#requestserv">Nyöppna, flytta över och manipulera felrapporter</a></li>
  <li><a href="#subjectscan">Mer eller mindre obsolet ärenderadavsökning</a></li>
  <li><a href="#x-debian-pr">Föråldrad <code>X-Debian-PR: quiet</code>-funktion</a></li>
</ul>

<hrline>

<h2 id="closing">Stänga en felrapport</h2>

<p>
Felrapporter i Debian bör stängas när problemet är rättat.
Problem i paket kan endast anses rättade när ett paket som innehåller
felrättelsen kommer på plats i Debianarkivet.
</p>

<p>
Normalt är de enda personer som har rätt att stänga en felrapport den som
sände in felrapporten och den ansvarige för paketet mot vilket felet är
insänt.
Det finns undantag från denna regel, till exempel för rapporter som sänts in mot
okända paket eller vissa generella pseudopaket.
Om du är osäker, stäng inte felrapporter, utan be först om råd på sändlistan
debian-devel.
</p>

<p>
Felrapporter stängs genom att sända e-post till
<var>nnn</var><code>-done@bugs.debian.org</code>.
Meddelandekroppen måste innehålla en förklaring om hur felet rättades.
</p>

<p>
Med de brev som kommer från felrapporteringssystemet är allt du behöver att
göra för att stänga felet att skriva ett svar i ditt e-postläsarprogram och
redigera mottagarfältet så att det
står <var>nnn</var><code>-done@bugs.debian.org</code> istället för
<var>nnn</var><code>@bugs</code>
(<var>nnn</var><code>-close</code> finns även som alias för
<var>nnn</var><code>-done</code>).
</p>

<p>
Personen som stänger felrapporten, personen som ursprungligen rapporterade
den, såväl som sändlistan <code>debian-bugs-closed</code> kommer alla att få
en bekräftelse på ändringen av status för rapporten.
Felrapportens avsändare och sändlistan kommer även få en innehållet i
meddelandet som sänds till <var>nnn</var><code>-done</code>.</p>

<h2 id="followup">Uppföljningsmeddelanden</h2>

<p>
Felrapporteringssystemet kommer att inkludera avsändarens adress samt
adressen till felrapporten (<var>nnn</var><code>@bugs</code>) i
<code>Reply-To</code>-fältet när rapporten vidaresänds.
Observera att detta är två olika adresser.
</p>

<p>
Om en utvecklare vill svara på en felrapport räcker det att svara på brevet
och följa vad <code>Reply-To</code> föreskriver.
Detta kommer <b>inte</b> markera rapporten som avhjälpt.
</p>

<p>
Felrapporteringssystemet kommer att ta emot svaret på
<var>nnn</var><code>@bugs</code>, vidaresända det till den ansvarige för
paketet, arkivera svaret tillsammans med övriga loggar för felrapporten och
vidaresända det till <code>debian-bugs-dist</code>.
</p>

<p>
En utvecklare kan explicit skicka e-post till den som rapporterade felet
genom att använda adressen <var>nnn</var><code>-submitter@bugs</code>.
</p>

<p>
Om du vill sända ett uppföljningsmeddelande som inte är lämpligt för
<code>debian-bugs-dist</code> kan du göra det genom att skicka till
<var>nnn</var><code>-quiet@bugs</code> eller
<var>nnn</var><code>-maintonly@bugs</code>.
E-post till <var>nnn</var><code>-quiet@bugs</code> arkiveras i
felrapporteringssystemet, men vidaresänds inte till andra individer eller
sändlistor.
E-post till <var>nnn</var><code>-maintonly@bugs</code> arkiveras i
felrapporteringssystemet och vidaresänds enbart till den som
har hand om paketet i fråga.
</p>

<p>
Använd <em>inte</em> 'svara till alla mottagare' i ditt e-postprogram såvida
du inte manuellt vill redigera mottagarlistan ordentligt.
Du bör definitivt se till att inte skicka uppföljningsmeddelanden till
<code>submit@bugs.debian.org</code>.
</p>

<h2 id="severities">Allvarlighetsgrader</h2>

<p>
Systemet lagrar en &rdquo;allvarlighetsgrad&rdquo;
tillsammans med varje felrapport.
Denna sätts som standard till <code>normal</code>, men kan ändras, antingen
genom att skicka med en rad i ett &rdquo;pseudo-brevhuvud&rdquo;
<code>Severity</code>
när felet rapporteras (se <a href="Reporting#pseudoheader">instruktioner
för att rapportera fel</A>), eller genom att använda
<a href="#requestserv">styrserverns</A>
<code>severity</code>-kommando.
Avdela multipla märken med komman, blanksteg eller bådadera.
</p>

<p>
Allvarlighetsgraderna är:
</p>

<dl>
<dt><code>critical</code> (kritiskt)
<dd>anger att orelaterad programvara i systemet (eller hela systemet) inte
fungerar, kan orsaka kritiskt databortfall, eller att ett säkerhetshål
introduceras på system där paketet installeras.

<dt><code>grave</code> (gravt)
<dd>felet gör paketet i fråga helt eller till stor del oanvändbart, orsakar
databortfall, eller introducerar ett säkerhetshål som ger åtkomst till
konton hos dem som använder paketet.

<dt><code>serious</code> (allvarligt)
<dd>en svår överträdelse av Debianpolicy
(dvs. den bryter mot ett &rdquo;måste&rdquo;- eller
&rdquo;krav&rdquo;-direktiv), eller, enligt paketansvarige,
gör paketet olämpligt
att släppas.

<dt><code>important</code> (viktigt)
<dd>ett fel som på ett omfattande sätt inverkar på paketets användbarhet,
utan att göra det helt oanvändbart för alla.

<dt><code>normal</code> (normalt)
<dd>standardvärdet, för de flesta fel.

<dt><code>minor</code> (mindre)
<dd>ett problem som inte påverkar paketets användbarhet, och som troligen är
lätt att rätta.
 
<dt><code>wishlist</code> (önskelista)
<dd>förfrågningar om nya funktioner, och även för fel som är väldigt svåra
att fixa på grund av större formgivningsöverväganden.

<dt><code>fixed</code> (fixat)

<dd>för fel som är rättade, men som inte bör stängas än.
Detta är ett undantag för fel rättade av andra Debianutvecklare än den
som är ansvarig för paketet.
Observera: <strong>märket</strong> &rdquo;fixed&rdquo; bör användas istället.

</dl>

<p>
Vissa allvarlighetsgrader anses vara
<em><a href="http://bugs.debian.org/release-critical/">kritiska nog
att stoppa utgivning</a></em> (&rdquo;release-critical&rdquo;), vilket
betyder att felet kommer att påverka om paketet kan ges ut med den stabila
utgåvan av Debian eller inte.
För närvarande är dessa <strong lang=en>critical</strong> (kritiskt),
<strong lang=en>grave</strong> (gravt)
samt <strong lang=en>serious</strong> (allvarligt).
</p>

<h2 id="tags">Markeringar på felrapporter</h2>

<p>Varje felrapport kan vara märkt med noll eller flera av en given
uppsättning markeringar.
Dessa markeringar visas i listan över felrapporter när du tittar på ett
pakets sida, och när du tittar på den kompletta felrapportsloggen.

<p>Markeringar kan sättas genom att sända med en <code>Tags</code>-rad i
pseudohuvudet när felrapporten sänds in (se
<a href="Reporting#pseudoheader">instruktioner för felrapporteringar</a>),
eller genom att använda kommandot <code>tags</code> via
<a href="#requestserv">styrservern</a>.

<p>Tillgängliga felrapportsmarkeringar är:

<dl>

<dt><code>patch</code>
  <dd>En patch, eller någon annan enkel procedur för att rätta felet,
  är inkluderat i felrapportsloggen.
  Om det finns en patch, men den inte rättar felrapporten helt och hållet,
  eller ger andra problem, bör denna markering inte användas.

<dt><code>wontfix</code> (rättar ej)
  <dd>Detta fel kommer inte att rättas.
  Detta kan bero på att det är ett val mellan två skilda sätt att göra
  det på, och paketansvarige eller användaren föredrar ett annat sätt att
  göra det på, kanske på grund av att en ändring av hur programmet arbetar
  kommer att ge andra, värre, problem för andra, eller av andra orsaker.

<dt><code>moreinfo</code> (ytterligare info)
  <dd>Detta fel kan inte hanteras förrän ytterligare information fås från
  avsändaren.
  Felrapporten kommer att stängas om avsändaren inte ger ytterligare
  information inom en försvarlig tid (några månader).
  Detta är avsett för felrapporter på formen
  &rdquo;Det fungerar inte&rdquo;
  &ndash; vad är det som inte fungerar?

<dt><code>unreproducible</code> (ej reproducerbart)
  <dd>Detta fel kan inte reproduceras på ansvariges system.
  Assistans från tredjepart behövs för att diagnostisera källan till
  problemet.

<dt><code>help</code> (hjälp)
  <dd>Den ansvarige ber om hjälp med att rätta detta fel.

<dt><code>pending</code> (på gång)
  <dd>En lösning på detta fel har hittats och en rättad version kommer
  sändas in inom kort.

<dt><code>fixed</code> (rättat)
  <dd>Felet är rättat eller har gåtts runt (till exempel genom en version
  insänd av någon annan än den som är ansvarig för paketet),
  men det är fortfarande ett problem som måste lösas.
  Denna märkning ersätter allvarlighetsgraden
  <span lang=en>&rdquo;fixed&rdquo;</span>.

<dt><code>security</code> (säkerhet)
  <dd>Felet beskriver ett säkerhetsproblem i ett paket (t.ex felaktig
  behörighet ger tillgång till data som inte skulle vara tillgänglig;
  buffertspill som gör det möjligt att kontrollera systemet på sätt som
  inte borde finnas; överbelastningsattacker som bör rättas, osv.).
  De flesta säkerhetsfel bör också få allvarlighetsgraden satt till
  &rdquo;critical&rdquo; eller &rdquo;grave&rdquo;.

<dt><code>upstream</code> (uppströms)
  <dd>Detta fel berör uppströmsdelen av paketet.

<dt><code>confirmed</code> (bekräftad)
  <dd>Paketansvarige har tittat på, förstår och håller i grunden med
  felrapporten, men har ännu inte rättat den.
  (Det är valfritt att använda detta märke; det är huvudsakligen avsett
  för paketansvariga som måste hantera stora mängder öppna fel.)

<dt><code>d-i</code>
  <dd>Detta fel är relevant för utvecklingen av debian-installer.
  Detta märke är avsett att användas när felet rör utvecklingen av
  installationsprogrammet men inte är insänt mot ett paket som direkt
  utgör en del av själva installationsprogrammet.

<dt><code>ipv6</code>
  <dd>Detta fel rör stödet för version 6 av Internetprotokollet.

<dt><code>lfs</code>
  <dd>Detta fel rör stödet för stora filer (över 2 gigabyte).

<dt><code>potato</code>
  <dd>Felet gäller specifikt potato-utgåvan av Debian.

<dt><code>woody</code>
  <dd>Felet gäller specifikt woody-utgåvan av Debian.

<dt><code>sarge</code>
  <dd>Felet gäller specifikt (den ej släppta) sarge-utgåvan av Debian.

<dt><code>sid</code>
  <dd>Felet gäller specifikt en arkitektur som ännu inte släppts
  (dvs. sid-utgåvan).

<dt><code>experimental</code>
  <dd>Felet gäller specifikt den experimentella utgåvan.
</dl>

<p>De fem sista markeringarna är avsedda att användas för fel kritiska nog
att stoppa utgivningen, för vilka det är viktigt att veta vilka
utgåvor de påverkar så att paket kan rättas (eller tas bort)
på rätt plats.

<h2 id="forward">Ange att du har skickat vidare en felrapport</h2>

<p>
När en utvecklare skickar vidare en felrapport till den som
&rdquo;uppströms&rdquo;
tillverkar den källkod som Debianpaketet härstammar från bör notera detta i
felrapporteringssystemet så här:
</p>

<p>
Se till att mottagarfältet i ditt brev till författaren bara anger
författarens/-rnas adress/-er och ange både den som rapporterade felet och
<var>nnn</var><code>-forwarded@bugs.debian.org</code> i
<code>Cc</code>-fältet.
</p>

<p>
Be författaren att behålla <code>Cc</code> till
<var>nnn</var><code>-forwarded@bugs</code> när han/hon svarar,
så att felrapporteringssystemet arkiverar svaret tillsammans med den
ursprungliga rapporten.
</p>

<p>
När felrapporteringssystemet får ett meddelande till
<var>nnn</var><code>-forwarded</code> markerar det den angivna felrapporten
som vidaresänd till adresserna i mottagarfältet på det brev det tar emot
om inte felet redan markerats som vidaresänt.
</p>

<p>
Du kan även manipulera 'forwarded to'-informationen genom att skicka
meddelanden till
<a href="server-control"><code>control@bugs.debian.org</code></A>.
</p>

<h2 id="maintincorrect">Felaktigt angivna paketansvariga</h2>

<p>
Om fel person anges som ansvarig för ett paket
är det vanligtvis för att den ansvarige nyligen har ändrats, och att den som
tagit över ännu inte har skickat upp en ny version av paketet med ett ändrat
<code>Maintainer</code>-kontrollfält.
Detta rättas när paketet skickas upp, alternativt kan arkivansvariga ändra
i listan över ansvariga manuellt, till exempel om
en ny version av paketet inte förväntas skickas upp på ett tag.
Kontakta <code>override-change@debian.org</code> för ändringar.
</p>

<h2 id="requestserv">Nyöppna, flytta över och manipulera felrapporter</h2>

<p>
Det är möjligt att flytta över felrapporter till andra paket, att nyöppna
dem som felaktigt har stängts, att modifiera informationen som säger var (om
någonstans) rapporten har vidaresänts, för att ändra allvarlighetsgraden
eller rapporttiteln, och för att slå ihop eller dela på felrapporter.
Detta görs genom att skicka e-post till
<code>control@bugs.debian.org</code>.
</p>

<p>
<a href="server-control">Formatet på dessa styrmeddelanden</A> beskrivs
i ett annat dokument på webben samt i filen
<code>bug-maint-mailcontrol.txt</code>.
En version i ren text kan fås genom att skicka ordet <code>help</code> till
servern på adressen ovan.
</p>

<h2 id="subjectscan">Mer eller mindre obsolet ärenderadavsökning</h2>

<p>
Meddelanden som kommer till <code>submit</code> eller <code>bugs</code> vars
ärenderader börjar med <code>Bug#</code><var>nnn</var> räknas som om de hade
sänts till <var>nnn</var><code>@bugs</code>.
Detta används både för bakåtkompatibilitet med post som vidaresänts från de
gamla adresserna, och för att fånga uppföljningar som skickas till
<code>submit</code> av misstag (till exempel genom att svara till alla
mottagare).
</p>

<p>
En liknande funktion finns för <code>maintonly</code>,
<code>done</code>, <code>quiet</code> och <code>forwarded</code>,
vilka räknar e-post med en ärenderad enligt ovan som om de sänts till
<var>nnn-vaddetnuvar</var><code>@bugs</code>.
</p>

<p>
Meddelanden som kommer till <code>forwarded</code> och <code>done</code>
utan något felrapportsnummer, och dessutom utan ett nummer i ärenderaden,
arkiveras under 'skräp' och behålls i några veckor, men ignoreras i övrigt.
</p>

<h2 id="x-debian-pr">Föråldrad <code>X-Debian-PR: quiet</code>-funktion</h2>

<p>
Tidigare var det möjligt att undvika att felrapporteringssystemet
vidaresände meddelanden det tog emot till <code>debian-bugs</code>
genom att lägga in raden <code>X-Debian-PR: quiet</code> i brevhuvudet.
</p>

<p>
Denna rad ignoreras numera. Använd istället adresserna
<code>quiet</code> och <var>nnn</var><code>-quiet</code> (eller
<code>maintonly</code> eller <var>nnn</var><code>-maintonly</code>).
</p>

<hr>

#use "otherpages.inc"
#use "$(ENGLISHDIR)/Bugs/footer.inc"