#use wml::debian::template title="Miért válaszd a Debiant?"
#include "$(ENGLISHDIR)/releases/info"
#use wml::debian::translation-check translation="1.62"

# Translated by Hajnalka Hegedűs <heha@inf.elte.hu>
# Updated by Szabolcs Siebenhofer <the7up@gmail.com>

<p>Köszönjük, hogy gondolsz arra, hogy esetleg Debian GNU/Linuxot használj. 
Ha még nem győztünk meg egészen, hogy miért érdemes megpróbálnod, 
gondold meg a következőket:

<dl>   
<dt><strong>A saját felhasználói tartják karban</strong></dt>

   <dd>Ha valamit ki kell javítani, vagy fejleszteni kell, egyszerűen
   megcsináljuk.</dd>

<dt><strong>Példátlan támogatottság</strong></dt>

   <dd>A <a HREF="$(HOME)/MailingLists/">levelezőlistákra</a> küldött levelekre
   gyakran 15 percen belül (vagy hamarabb) érkezik válasz azoktól az
   emberektől, akik a rendszert fejlesztik. Hasonlítsd ezt össze a szokásos
   telefonos ügyfélszolgálattal: órákig telefonálhatsz csak azért, hogy
   olyan ember válaszát hallhasd, aki még ahhoz sem ismeri eléggé a
   rendszert, hogy egyáltalán megértse a kérdésedet.</dd>

<dt><strong>Nem lennél egyedül a döntéseddel</strong></dt>

   <dd>A Debiant számos szervezet, illetve magánszemély használja. A 
   <a href="$(HOME)/users/">Ki használ Debiant?</a> oldalon megtekinthetők azok a
   szervezetek, amelyek rövid leírást küldtek arról, hogy hogyan és miért
   használnak Debiant.</dd>

<dt><strong>A világ legjobb csomagkezelő rendszere</strong></dt>

   <dd>Eleged van abból, hogy egy program régebbi verzióival van tele a
   rendszered? Vagy hogy csak azért telepíts egy programot, hogy
   kiderüljön, hogy szoftverütközések miatt nem működik?
   A Debian robusztus csomagkezelő rendszere, a dpkg ezeket a problémákat 
   megoldja.</dd>

<dt><strong>Egyszerű telepítés</strong></dt>

   <dd>Ha úgy gondolod, hogy nehéz a GNU/Linuxot telepíteni, akkor mostanában nem
   próbálkoztál a Debiannal. Folyamatosan fejlesztjük a telepítőprogramot.
   Végigcsinálhatod a telepítést DOS alól, CD-ről, floppyról, sőt a
   hálózatról is.</dd>

<dt><strong>Hihetetlen mennyiségű alkalmazás</strong></dt>

   <dd>A Debianhoz mintegy
   <a HREF="$(HOME)/distrib/packages"><packages_in_stable> különböző program</a>
   tartozik, és ezek mindegyike <a HREF="free">ingyenes</a>. Ha van olyan
   vásárolt programod, ami GNU/Linux alatt fut, azt továbbra is használhatod -
   sőt, lehet hogy van debianos telepítője, ami automatikusan telepíti, és
   mindent beállít.</dd>

<dt><strong>Egységes csomagok</strong></dt>

   <dd>A Debian az egységesített csomagjaival felülmúl minden más
   disztribúciót. Mivel minden szoftvert összehangolt csapatmunkában
   csomagolnak, nemcsak hogy minden csomag egy helyen található meg,
   hanem bizonyos lehetsz abban is, hogy minden problémát megoldottunk
   a bonyolult függőségekkel kapcsolatban. Noha úgy érezzük, hogy a
   deb formátum némi előnyökkel rendelkezik az rpm formátummal szemben,
   az egységes csomagok azok, amelyek a Debian rendszert robusztusabbá
   teszik.

<dt><strong>Forráskód</strong></dt>

   <dd>Ha szoftverfejlesztő vagy, értékelni fogod, hogy fejlesztőeszközök és
   programozási nyelvek százait, és több milliónyi sor forráskódot tartalmaz
   az alaprendszer. Az alapdisztribúció összes szoftvere megfelel a
   <a HREF="$(HOME)/social_contract#guidelines">Debian Free Software Guidelines
   (DFSG)</a> elveinek.  Ez annyit jelent, hogy szabadon felhasználhatod
   tanulásra vagy új szabad szoftverek részeként. Sok olyan fejlesztőeszköz
   és forráskód is van, ami használható üzleti forgalomba kerülő programok
   készítésére is.</dd>          

<dt><strong>Egyszerű frissítés</strong></dt>

   <dd>A csomagkezelő rendszerünknek köszönhetően az átállás a Debian
   egy újabb verziójára nagyon egyszerű: az <tt>apt-get update; apt-get
   dist-upgrade</tt> (vagy újabb kiadásokban az  <tt>aptitude update;
   aptitude dist-upgrade</tt>) parancsok segítségével a frissítés
   elvégezhető CD-ről vagy a több mint 300 
   <a HREF="$(HOME)/mirror/list">Debian-tükör</a>
   egyikéről.</dd>          

<dt><strong>Több architektúra és kernel</strong></dt>   
   <dd>A Debian jelenleg elképszető számú CPU-t támogat: alpha, amd64, armel,
   hppa, i386, ia64, mips, mipsel, powerpc, s390, és sparc. Szintén működik
   GNU Hurd és FreeBSD kerneleken a Linux mellett, és a debootstrap eszközzel
   nehéz olyan eszközt találni, amin ne futna a Debian.</dd>
   
<dt><strong>Hibakövető rendszer</strong></dt>

   <dd>A Debian <a HREF="http://bugs.debian.org/">hibakövető rendszere</a>
   nyilvánosan elérhető. Mi nem próbáljuk titkolni, hogy egy program nem
   mindig úgy működik, ahogy a felhasználó szeretné. Bátorítjuk arra a
   felhasználókat, hogy jelezzék a hibákat, és értesítjük őket, ha a hibát
   megoldottuk.  Ez a rendszer lehetővé teszi azt, hogy a Debiannal
   kapcsolatos problémákra gyorsan és becsületesen reagálhassunk.</dd>
</dl>

<p>Ha eddig nem GNU/Linuxot használtál, akkor lehet, hogy a következő előnyök
is újdonságot jelentenek:
<dl>   

<dt><strong>Stabilitás</strong></dt>

   <dd>Gyakran előfordul, hogy a gépek több mint egy évig működnek
   újraindítás nélkül. Sőt, még ekkor is csak az áramszolgáltatás 
   hiánya, vagy a hardver cseréje miatt kell leállni. Vesd ezt össze
   azokkal a rendszerekkel, amik naponta többször összeomlanak.</dd>

<dt><strong>Gyors és egyszerű memóriakezelés</strong></dt>

   <dd>Más operációs rendszerek lehet, hogy ugyanilyen gyorsak egy-két
   területen, de GNU/Linux alapú lévén a Debian összességében gyorsabb. 
   Néha a Windows programok gyorsabban futnak egy GNU/linuxos emulátor
   alatt, mint a természetes környezetükben.</dd>          

<dt><strong>A legtöbb hardver meghajtóprogramját GNU/Linux-felhasználók írták, nem a
   forgalmazó</strong></dt>

   <dd>Bár emiatt az új hardverek nem támogatottak azonnal (és néhány 
   hardver később sem), lehetővé válik a hardverek támogatása jóval
   azután is, hogy a gyártását és forgalmazását beszüntették. 
   A tapasztalat azt mutatja, hogy a szabad forráskódú meghajtóprogramok 
   gyakran jobbak, mint a jogdíjasak.</dd> 

<dt><strong>Jó rendszerbiztonság</strong></dt>

   <dd>A Debian és a szabad szoftveres közösség kiemelt feladatának tartja,
   hogy a biztonsági hibák javításai gyorsan bekerüljenek a disztribúcióba.
   Gyakran néhány napon belül elérhetővé válnak a javított csomagok. 
   A forráskód szabad elérhetősége lehetővé teszi, hogy a Debian biztonsági
   rendszerét minél többen tegyék próbára, megelőzve ezzel a gyenge biztonsági
   modellek alkalmazását. Ezen felül a legtöbb szabad szoftveres projekt 
   rendelkezik kódértékelő rendszerrel, ami már korán megakadályozza, hogy 
   potenciális biztonsági problémák bekerüljenek egy éles rendszerbe.</dd>

<dt><strong>Biztonsági programok</strong></dt>

   <dd>Sokan nem tudják, hogy bármibe, amit a hálózaton küldenek,
   bele lehet olvasni bármely gépről, ami a küldő és a fogadó között
   van. A Debianhoz hozzátartozik a híres GPG (és PGP) program, melynek
   segítségével elektronikus leveleket lehet biztonságosabban küldeni,
   továbbá az ssh program lehetőséget ad arra, hogy biztonságos
   kapcsolatot építs ki olyan gépekkel, amiken szintén telepítve van az
   ssh.</dd>
</dl>

<p>Természetesen a Debian sem tökéletes. Főleg három terület ad okot
panaszra:
<dl>

<dt><em>"Hiányoznak a népszerű kereskedelmi szoftverek."</em></dt>

   <dd><p>Az valóban igaz, hogy bizonyos népszerű programok 
    nem léteznek Debian alá, viszont egyre több ezeket helyettesítő 
    szoftver készül, amiket
    úgy terveztek, hogy a szóban forgó programok legjobb tulajdonságait
    magukban foglalják amellett, hogy <a href="free">szabad szoftverek</a>.</p>
  
   <p>Az irodai rendszerek (mint pl. a Word vagy az Excel) hiánya nem
   okozhat gondot, mivel a Debian három, teljesen
   <a href="free">szabad szoftverekből</a> álló
   irodai programcsomagot tartalmaz,
   az <a href="http://www.openoffice.org/">OpenOffice-t</a>, 
   a <a href="http://www.koffice.org/">KOffice-t</a> és a
   <a href="http://live.gnome.org/GnomeOffice">GNOME Office-t</a>.
   
   <p>Különféle "pénzes" irodai programcsomagok is léteznek:
   az <a href="http://www.vistasource.com/en/apl.php">
   Applixware (Anyware)</a>,
   a <a href="http://www.hancom.com/">Hancom Office</a>, az <a
   href="http://xibios.free.fr/">Axene</a> és egyebek.

  <p>Akiknek adatbáziskezelésre van szükségük, használhatják a két
   népszerű adatbáziskezelőt, a
   <a HREF="http://www.mysql.com/">MySQL-t</a>
   vagy a <a HREF="http://www.postgresql.org/">PostgreSQL-t</a>. Az
   <a href="http://www.sapdb.org/">SAP DB</a>, az 
   <a href="http://www.ibm.com/software/data/informix/">Informix</a>, az
   <a href="http://www.ibm.com/software/data/db2/linux/">IBM DB2</a> 
    és egyéb adatbáziskezelők is elérhetőek GNU/Linuxra.

   <p>Egyre nagyobb számban jelennek meg "pénzes" szoftverek GNU/Linuxra, ahogy
   egyre több vállalat fedezi fel a GNU/Linux erejét és a gyorsan növekvő
   felhasználói táborának teljesen kiaknázatlan piacát. (Mivel a GNU/Linux
   szabadon terjeszthető, az eladási számok alapján nem becsülhető meg
   a felhasználók száma. A legjobb becslések szerint a GNU/Linux 5% részesedéssel
   rendelkezik a piacon, ami 15 millió felhasználót jelentett 2001 elején.)</p>
   </dd>

<dt><em>"A Debian nehezen konfigurálható."</em></dt>

   <dd>Itt a konfigurációról van szó, és nem a
   telepítésről, amit sokan egyszerűbbnek találnak, mint a Windows
   telepítését. Sok hardverelem (pl. nyomtató) könnyen beállítható,
   és vannak olyan programok is, amikhez tartozik egy script, amit
   lépésről lépésre végigvezeti a felhasználót a konfiguráción.
   Ez a terület folyamatos fejlesztés alatt áll.</dd>

<dt><em>"Nem minden hardver támogatott."</em></dt>

   <dd>Ezek főleg a nagyon új, nagyon régi, vagy a nagyon ritka hardverek.
   Azokkal is lehet probléma, amiknek valamilyen összetett
   meghajtóprogramra van szükségük, amit a gyártó csak Windows
   platformra készít el (pl. szoftvermodemek, laptop wifi eszközök).
   Ilyenkor általában elérhető olyan hardver is, ami ugyanazt tudja, de
   működik Debian alatt is.  Néhány hardver azért nem támogatott, mert a
   gyártó nem teszi nyilvánossá az eszköz specifikációját. Ez a terület is
   folyamatos fejlesztés alatt áll.
   </dd>
</dl>          

<p>Ha a fentiek sem győztek meg, gondold meg a következőt: az alacsony
költség (mindössze a hálózati kapcsolat költsége), az egyszerű telepítés
és a valódi multi-tasking könnyen megduplázhatja a termelékenységedet.
Megérné nem megpróbálni?
