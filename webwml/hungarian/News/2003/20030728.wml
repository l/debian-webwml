#use wml::debian::translation-check translation="1.3"
<define-tag pagetitle>Sikeres volt az oslói Debian-konferencia</define-tag>
<define-tag release_date>2003-07-28</define-tag>
#use wml::debian::news

# translated by Viktor Nagy <chaos@gnu.nytud.hu>

<p>Mintegy 140 ember vett részt az idei Debian-konferencián (Debconf), amely
július 18-tól 20-ig zajlott Norvégiában, az Oslói Egyetemen.  Közülük kb.
kilencvenen vettek részt a Debian első fejlesztői táborában (Debcamp), amely a
konferenciát megelőzően, július 12-17-ig tartott.  A Debian-táborban több mint
200 hibát javítottak ki a leendő Debian-telepítőben, ami az efféle fejlesztői
találkozók sikerét is bizonyítja.</p>

<p>A HP, a NUUG Foundation, a Lindows, a Trolltech, az O'Reilly, 
a Linpro (a Dellel együtt) és az Oslói Egyetem erőteljes támogatásának
köszönhetően az ellátás, a terembérlet, a bőséges számítógép-kapacitás és
a szállás a résztvevőknek ingyenes volt.  Sok európai és Európán kívüli
fejlesztő hozzájárulást is kapott az utazás költségeihez.  A Norvég
Unix-felhasználók Csoportjának (NUUG) a tervezésben és rendezésben
nyújtott hathatós segítségével az esemény zökkenőmentesen zajlott és
professzionális benyomást keltett.</p>

<p>A Debian jelenlegi projektvezetője, Martin Michlmayr kiváltképp
a Debian-táborral volt elégedett: "Az idei Debconf és különösen
az őt megelőző Debcamp nagy sikert aratott.  Az ötlet, hogy legyen
egy Debian-tábor, ahol különböző projekteken lehet együtt dolgozni,
a tavalyi Debconfon született meg, és idén valósult meg.  Láthattuk,
hogy nagyon hatékony, ha összeültetsz egy szobába olyan embereket,
akik rendszerint interneten keresztül dolgoznak együtt.  Számos
tervezési és implementációs problémát megvitattunk, és sikeresen
megoldottunk.  A jövőben megpróbálunk több - esetleg kisebb - Debcampet 
rendezni különböző országokban."</p>

<p>A Debian konferenciakoordinátora, Andreas Schuldei így összegzett:
"Különösen az interneten együtt dolgozó közösségeknek van szükségük az effajta
összejövetelre, hogy még sikeresebbek legyenek.  Úgy gondolom, ez az esemény
teljesítette célját, hogy ösztönözzön és motiváljon minden résztvevőt.  Ragyogó
megnyilvánulása volt a Debian pezsgő közösségi életének és bámulatos
sokoldalúságának.</p>

<p><a href="$(HOME)/events/2003/0718-debconf">További információk</a>
<br><a href="http://www.debconf.org/gallery/debconf3">Képek</a></p>
