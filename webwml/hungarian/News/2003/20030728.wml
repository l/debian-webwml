#use wml::debian::translation-check translation="1.2"
<define-tag pagetitle>Sikeres volt az oslói Debian-konferencia</define-tag>
<define-tag release_date>2003-07-28</define-tag>
#use wml::debian::news

# translated by Viktor Nagy <chaos@gnu.nytud.hu>

<p>Mintegy 140 ember vett részt az idei Debian-konferencián (Debconf), amely
július 18-tól 20-ig zajlott Norvégiában, az Oslói Egyetemen.  Közülük kb.
kilencvenen vettek részt a Debian elsõ fejlesztõi táborában (Debcamp), amely a
konferenciát megelõzõen, július 12-17-ig tartott.  A Debian-táborban több mint
200 hibát javítottak ki a leendõ Debian-telepítõben, ami az efféle fejlesztõi
találkozók sikerét is bizonyítja.</p>

<p>A HP, a NUUG Foundation, a Lindows, a Trolltech, az O'Reilly, 
a Linpro (a Dellel együtt) és az Oslói Egyetem erõteljes támogatásának
köszönhetõen az ellátás, a terembérlet, a bõséges számítógép-kapacitás és
a szállás a résztvevõknek ingyenes volt.  Sok európai és Európán kívüli
fejlesztõ hozzájárulást is kapott az utazás költségeihez.  A Norvég
Unix-felhasználók Csoportjának (NUUG) a tervezésben és rendezésben
nyújtott hathatós segítségével az esemény zökkenõmentesen zajlott és
professzionális benyomást keltett.</p>

<p>A Debian jelenlegi projektvezetõje, Martin Michelmayr kiváltképp
a Debian-táborral volt elégedett: "Az idei Debconf és különösen
az õt megelõzõ Debcamp nagy sikert aratott.  Az ötlet, hogy legyen
egy Debian-tábor, ahol különbözõ projekteken lehet együtt dolgozni,
a tavalyi Debconfon született meg, és idén valósult meg.  Láthattuk,
hogy nagyon hatékony, ha összeültetsz egy szobába olyan embereket,
akik rendszerint interneten keresztül dolgoznak együtt.  Számos
tervezési és implementációs problémát megvitattunk, és sikeresen
megoldottunk.  A jövõben megpróbálunk több - esetleg kisebb - Debcampet 
rendezni különbözõ országokban."</p>

<p>A Debian konferenciakoordinátora, Andreas Schuldei így összegzett:
"Különösen az interneten együtt dolgozó közösségeknek van szükségük az effajta
összejövetelre, hogy még sikeresebbek legyenek.  Úgy gondolom, ez az esemény
teljesítette célját, hogy ösztönözzön és motiváljon minden résztvevõt.  Ragyogó
megnyilvánulása volt a Debian pezsgõ közösségi életének és bámulatos
sokoldalúságának.</p>

<p><a href="$(HOME)/events/2003/0718-debconf">További információk</a>
<br><a href="http://www.debconf.org/gallery/debconf3">Képek</a></p>
