<define-tag pagetitle>Megjelent a Debian GNU/Linux 3.0</define-tag>
<define-tag release_date>2002-07-19</define-tag>
#use wml::debian::news
# $Id$
#use wml::debian::translation-check translation="1.4"

# <!-- translated by Istvan Gyorsok <gyorsok@freemail.hu> -->


<p>A Debian Projekt örömmel jelenti a Debian GNU/Linux 3.0-ás verziójának kiadását. A Debian GNU/Linux egy szabad operációs rendszer, ami már
összesen 11 processzorarchitektúrát támogat, ezenkívül tartalmazza a KDE és a GNOME munkaasztal környezeteket, kriptográfiai szoftverekkel is
szolgál, kompatibilis az FHS v2.2-vel és az LSB-nek fejlesztett szoftvereket is támogatja.</p>

<p>A IA-64 (ia64), a HP PA-RISC (hppa), a MIPS (mips, mipsel) és a S/390 (s390) architektúrák hozzáadásával a Debian GNU/Linux már összesen 11
architektúrát támogat. A palmtopoktól kezdve a szuperszámítógépekig most már mindenen fut, és majdnem mindenen e kettő között is, beleértve a
legújabb generációs 64-bites számítógépeket.</p>

<p>Ez az első olyan Debian verzió, ami kriptográfiai szoftvereket tartalmaz a fő disztribúció beépített részeként. Az OpenSSH és a GNU Privacy Guard
az alapértelmezett telepítésnek része, és az erős titkosítás megtalálható a webböngészőkben, webkiszolgálókban és így tovább. Tervbe van véve a
kriptográfiai szoftverek további integrálása az elkövetkezendő kiadásokban.</p>

<p>Most először, a Debian a K Desktop Environment 2.2 (KDE) verzióját tartalmazza.
A GNOME munkaasztal környezet frissítve lett az 1.4, és az X maga a sokkal jobb XFree86 4.1-es verzióra. Számos nagyteljesítményű, szabad grafikus webböngésző, mint a Mozilla, a Galeon és a Konqueror hozzáadásával a Debian munkaasztal kínálata radikálisan javult.</p>

<p>Ez a Debian verzió a Linux kernel 2.2-es és a 2.4-es kiadását támogatja. A hardverek szélesebb körének támogatása (mint például az USB) valamint
a stabilitás és használhatóság javítása mellett a 2.4-es kernel támogatja az ext3 és a reiserfs naplózó fájlrendszereket is.</p>

<p>A GNU/Linux 3.0 racionalizáltabb és kicsiszoltabb telepítéssel rendelkezik, amelyet számos nyelvre lefordítottak. A task rendszert újjá lett alakítva és rugalmasabbá vált. A debconf eszköz a rendszer konfigurálását könnyebbé és felhasználóbarátabbá teszi. A Debian GNU/Linuxot
lehet CD-ről telepíteni, vagy hálózatról és pár floppyról is. Már le lehet tölteni, és hamarosan elérhető lesz CD-ROM-on is
<a href="$(HOME)/CD/">számos kereskedőnél</a>.</p>

<p>A korábbi verziókról a Debian GNU/Linux 3.0-ra való frissítést az apt csomagkezelő eszköz automatikusan végzi. Mint mindig, a Debian GNU/Linux rendszereket fájdalommentesen, helyben lehet frissíteni, anélkül, üzemen kívül töltött idő nélkül.
A Debian GNU/Linux telepítésével és frissítésével kapcsolatos részletes információt a <a href="$(HOME)/releases/woody/releasenotes">kiadás
jegyzetei</a> oldalon találsz.</p>

<p>Ez a Debian első olyan kiadása, ami kompatibilis a fájlrendszer hierarchia szabvány (Filesystem Hierarchy Standard, FHS) 2.2 verziójával. A
Debian GNU/Linux már a Linux Standard Base (LSB) számára fejlesztett szoftvereket is támogatja, habár még nincs LSB hitelesítése.</p>

<p>A Debian jelenlegi felhasználóit érdekelheti, hogy ez a Debian kiadás már támogatja a build függőségeket. Ez segít a csomagok forrásból való felépítésében és az apthoz való csatolásában ezzel megkönnyítve a testing és az unstable ág részleges frissítését.
Ebben a Debian kiadásban megtalálható az aptitude, a tiszteletreméltó dselect program egy alternatívája, aminek segítségével könnyebb lesz a csomagok kiválasztása.
Körülbelül négyezer új szoftvercsomag került bele a disztribúcióba a Debian GNU/Linux 3.0-val.</p>

<h2>A Debianról</h2>

<p>A Debian GNU/Linux egy szabad operációs rendszer, amit közel ezer önkéntes fejleszt szerte a világon, az Internet segítségével együttműködve.
A Debiant a Szabad Szoftver felé való elhivatottsága, non-profit természete és a nyílt fejlesztői modellje egyedülállóvá teszi a GNU/Linux
disztribúciók között.</p>

<p>A Debian projekt kulcserősségei az önkéntes alap, a Debian Társadalmi Szerződés melletti elkötelezettsége és az az elhivatottság, hogy a létező
legjobb operációs rendszert nyújtsa. A Debian 3.0 egy újabb fontos lépés ebbe az irányba.</p>

<h2>Kapcsolatok</h2>

<p>További információért látogass el a Debian weboldalakra a <a
href="$(HOME)/">http://www.debian.org/</a> címen vagy küldjél levelet a
&lt;press@debian.org&gt; címre.</p>

