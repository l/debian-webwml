#use wml::debian::translation-check translation="1.3"
<define-tag pagetitle>Megjelent a Debian GNU/Linux 3.1</define-tag>
<define-tag release_date>2005-06-06</define-tag>
#use wml::debian::news

# translated by Gábor Micskó <trey@hup.hu>

<p>A Debian Projekt majdnem három év folyamatos fejlesztés után örömmel
jelenti be a Debian GNU/Linux 3.1 - kódnevén &#8222;sarge&#8221; - hivatalos
kiadását. A Debian GNU/Linux egy szabad operációs rendszer, amely 11
processzor architektúrát támogat, KDE, GNOME és GNUstep desktop környezeteket,
titkosító szoftvereket tartalmaz, kompatibilis az FHS v2.3 szabvánnyal, és
támogatja az LSB szerint fejlesztett szoftvereket.</p>


<p>Az új debian-installer kifejlesztésének köszönhetően ez a kiadás egy olyan
új, moduláris és kifinomult telepítési eljárást foglal magában, amely
integrált hardver felismerővel és felügyelet-nélküli telepítési lehetőséggel
is rendelkezik. A telepítés körülbelül 30 nyelven végezhető, és számos
grafikus kártya beállítását teszi lehetővé.</p>

<p>A task selection rendszer átalakításra került, amelynek köszönhetően sokkal
rugalmasabb lett. A debconf eszköz beleintegrálódott a legtöbb olyan csomagba,
amelynek konfigurálásra van szüksége, így ezek kezelése könnyebbé és
felhasználóbarátabbá vált. A Debian GNU/Linux különböző médiákról telepíthető,
például DVD-kről, CD-kről, USB drive-okról, néhány floppyról, vagy éppen
hálózaton keresztül. Már letölthető, de nemsokára elérhető lesz DVD-n vagy
CD-ROM-on több <a href="$(HOME)/CD/vendors/">gyártótól</a>.</p>

<p>A Debian GNU/Linux a palmtopoktól, tenyérgépektől kezdve szinte mindenen
fut a szuperszámítógépekig bezárólag. A 11 támogatott architektúra közt
megtaláljuk a Motorola 68k-t (m68k), a Sun SPARC-ot (sparc), a HP Alpha-t
(alpha), a Motorola/IBM PowerPC-t (powerpc), az Intel IA-32-t (i386) és
IA-64-et (ia64), a HP PA-RISC-et (hppa), a MIPS-et (mips, mipsel), az ARM-ot
(arm) és az IBM S/390-et (s390).</p>

<p>Ez a kiadás több nagyobb naprakész szoftvercsomagot tartalmaz, mint
például: a K Desktop Environment 3.3-at (KDE), a GNOME desktop environment
2.8-at, a GNUstep desktop-ot, az XFree86 4.3.0-t, a GIMP 2.2.6-ot, a Mozilla
1.7.8-at, a Galeon 1.3.20-at, a Mozilla Thunderbird 1.0.2-t, a Firefox
1.0.4-et, a PostgreSQL 7.4.7-et, a MySQL 4.0.24-et és 4.1.11a-t, a GNU
Compiler Collection 3.3.5-öt (GCC), a Linux kernel 2.4.27-es és 2.6.8-as
verzióit, az Apache 1.3.33-at és a 2.0.54-et, a Samba 3.0.14-et, a Python
2.3.5-öt és 2.4.1-et, a Perl 5.8.4-at és számos más csomagokat.</p>

<p>Ez az első olyan Debian kiadás, amely tartalmazza az OpenOffice.org-ot
(1.1.3). Továbbá tartalmaz titkosító szoftvereket, amelyek a main
disztribúcióba kerültek integrálásra. Az alapértelmezett telepítés tartalmazza
az OpenSSH-t és a GNU Privacy Guard-ot, erős titkosítást találunk a
webböngészőkben, a webszerverekben, adatbázis-kezelőkben, és számos más
programban.</p>

<p>A Debian GNU/Linux 3.1 tartalmazza a Debian-Edu/Skolelinux, Debian-Med és
Debian-Accessibility alprojektek erőfeszítéseinek eredményeit, amelyek számos
oktatási, orvosi csomaggal gazdagítják a terjesztést, és olyan kisegítő
csomagokkal bővítik azt, amelyek javítják a csökkent képességű emberek
esélyeit.</p>

<p>A Debian GNU/Linux 3.0 - kódnevén &#8222;woody&#8221; - kiadásról a Debian GNU/Linux
3.1-re való frissítés automatikusan elvégezhető az aptitude csomagkezelő
eszközzel, és bizonyos fokig az apt-get csomagkezelővel is. Mint mindig, a
Debian GNU/Linux most is fájdalommentesen frissíthető helyben, mindenféle
leállási idő közbeiktatása nélkül. A Debian GNU/Linux telepítéséhez és
frissítéséhez szükséges részletes útmutatóért kérjük keresd a <a href="$(HOME)/releases/sarge/releasenotes">\
verzióinformációkat</a>.</p>

<h2>A Debianról</h2>

<p>A Debian GNU/Linux egy szabad operációs rendszer, amelyet az Interneten
keresztül együttműködve több mint ezer önkéntes fejleszt. A Debiant a Szabad
Szoftver melletti elkötelezettsége, a non-profit természete, és a nyílt
fejlesztési modellje teszi egyedülállóvá a GNU/Linux terjesztések között.</p>

<p>A Debian projekt erősségének kulcsa az önkéntes alapúság, az
elkötelezettség a Debian Társadalmi Szerződés mellett, és az elkötelezettség
amellett, hogy a lehető legjobb operációs rendszert biztosítsa. A Debian 3.1
egy újabb fontos lépés ebbe az irányba.</p>


<h2>Kapcsolat információk</h2>

<p>Bővebb információért kérjük látogasd meg a Debian weboldalát a <a
href="$(HOME)/">https://www.debian.org/</a> címen, vagy küldj egy emailt a
&lt;press@debian.org&gt; címre.

