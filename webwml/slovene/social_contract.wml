#use wml::debian::template title="Družbeni dogovor" BARETITLE=true
#use wml::debian::translation-check translation="1.11"

#  Original document: contract.html
#  Author           : Manoj Srivastava ( srivasta@tiamat.datasync.com )
#  Created On       : Wed Jul  2 12:47:56 1997

<P>Debian, izdelovalec operacijskega sistema Debian GNU/Linux, je pripravil
<strong>Družbeni dogovor</strong>. <a href="#guidelines">Priporočila
za prosto programsko opremo - Debian Free Software
Guidelines (DFSG)</a>, ki so del dogovora, so bila najprej sestavljena
kot nabor obveznosti, ki smo jih pripravljeni sprejeti. Medtem jih je javnost
odprte programske opreme sprejela kot osnovo 
<a href="http://www.opensource.org/osd.html">Definicije odprte kode</a>.

<HR>
<H2>"Družbeni dogovor" s skupnostjo prostega programja</H2>
<OL>
   <LI><P><strong>Debian bo ostal 100% prosto programje</strong>
     <P>Obljubimo, da bo distribucija Debian GNU/Linux ostala v celoti
     prosta. Obstaja veliko definicij prostega programja,
     zato so v pogodbo vključena navodila, s katerimi lahko ugotovite, ali je 
     programska oprema "<em>prosta</em>". Uporabnike, ki v Debianu
     razvijajo in uporabljajo neprosto programsko opremo, bomo podpirali, vendar
     bo sistem vedno ostal neodvisen od neproste programske opreme.</P>
   <LI><strong>Vračali bomo skupnosti prostega programja</strong>
     <P>Vse nove komponente operacijskega sistema Debian, ki jih bomo napisali,
     bomo licencirali kot prosto programje. Naš namen je narediti
     najboljši sistem, ki ga lahko naredimo, s ciljem da bo prosto
     programje čim bolj razširjeno in uporabljano. Popravke, izboljšave in želje uporabnikov 
     bomo posredovali navzgor, avtorjem programske opreme,
     vključene v naš sistem.</P>
   <LI><P><strong>Težav ne bomo skrivali</strong>
     <P>Podatkovna zbirka za prijavljanje napak bo ves čas odprta
     za javnost. Poročila, ki jih uporabniki oddajo preko interneta,
     bodo takoj na voljo ostalim uporabnikom.</P>
   <LI><P><strong>Najpomembnejši so nam naši uporabniki in prosto programje</strong>
     <P>Vodile nas bodo potrebe naših uporabnikov in skupnosti
     prostega progamja. Njihovi interesi bodo naša najvišja prioriteta.
     Podpirali bomo željo uporabnikov, da programsko opremo
     zaganjajo v različnih računalniških okoljih.
     Ne bomo nasprotovali komercialni programski opremi, namenjeni 
     uporabi v Debianu. Dovolili bomo drugim, da brez denarnega
     nadomestila ustvarijo distribucije z dodano vrednostjo,
     ki vsebujejo tako Debian kot komercialno programsko opremo.
     Za dosego teh ciljev bomo zagotovili integriran sistem
     visokokakovostne, 100% proste programske opreme brez pravnih
     omejitev, ki bi preprečevale naštete vrste uporabe.</P>
   <LI><P><strong>Programi, ki ne ustrezajo našim zahtevam
     za prosto programje</strong>
     <P>Vemo, da nekateri uporabniki potrebujejo programsko opremo,
     ki ne ustreza 
     <a href="#guidelines">Debianovim priporočilom za prosto programje</a>.
     V svojem FTP arhivu smo za tako programsko opremo ustvarili imenika
     "<tt>contrib</tt>" in "<tt>non-free</tt>". Programska oprema v teh
     imenikih ni del sistema Debian, je pa prednastavljena za uporabo 
     v Debianu. Proizvajalcem CDjev priporočamo, da preberejo
     licence programskih paketov v teh imenikih in ugotovijo, ali
     lahko to programsko opremo distribuirajo na svojih CDjih.
     Čeprav neprosta programska oprema ni del Debiana, njeno uporabo podpiramo
     in zagotavljamo infrastrukturo (npr. sledilnik napak in 
     poštne sezname) za neproste programske pakete.
</OL>
<HR>
<H2><a name="guidelines">Debianova priporočila za prosto programje - Debian Free Software Guidelines (DFSG)</a></H2>
<OL>
   <LI><P><strong>Prosto razširanje</strong>
     <P>Licenca posamezne komponente Debiana ne sme prepovedati
     prodaje ali podarjanja komponente kot dela sestavljene programske
     distribucije s programjem različnega izvora. Licenca za tako
     prodajo ne sme zahtevati tantiem ali drugega plačila.</P>
   <LI><P><strong>Izvorna koda</strong>
     <P>Programu mora biti priložena izvorna koda. Licenca mora dovoljevati 
     distribucijo tako v izvorni kodi kot v prevedeni obliki.</P>
   <LI><P><strong>Izpeljana dela</strong>
     <P>Licenca mora dovoliti spremenjena in izpeljana dela in dovoliti, da
     se ta razširjajo pod enakimi pogoji kot prvotni program.</P>

   <LI><P><strong>Celovitost avtorjeve izvorne kode</strong>
     <P>Licenca sme omejiti razširjanje spremenjene kode,
     <strong>le</strong>, če dovoljuje razširjanje
     datotek s popravki ("<tt>patch</tt>") skupaj z izvorno kodo, z namenom
     da se program prilagodi med prevajanjem. Licenca mora izrecno
     dovoljevati razširjanje programske opreme, zgrajene iz spremenjene
     izvorne kode. Licenca lahko zahteva, da izpeljana dela imajo spremenjeno
     ime ali oznako različice od izvornega programa. (<em>To je kompromis.
     Skupina Debian priporoča vsem avtorjem, da ne preprečujejo spreminjanja
     datotek, ne izvornih ne binarnih.
     </em>)</P>
   <LI><P><strong>Prepoved diskriminacije oseb ali skupin</strong>
     <P>Licenca ne sme diskriminirati nobene osebe ne skupine.</P>
   <LI><P><strong>Prepoved diskriminacije področja delovanja</strong>
     <P>Licenca ne sme nikomur omejevati uporabe programa na določenem
     področju delovanja. Ne sme na primer prepovedati uporabe v podjetjih
     ali uporabe za genetsko raziskovanje.</P>
   <LI><P><strong>Razširjanje licence</strong>
     <P>Pravice, ki jih daje licenca, morajo veljati za vse uporabnike,
     ki jim je program bil distribuiran, brez potrebe po pridobivanju 
     dodatnih licenc.</P>
   <LI><P><strong>Licenca ne sme biti omejena na Debian</strong>
     <P>Pravice, ki jih daje licenca, ne smejo biti odvisne od tega,
     da je program del sistema Debian. Če je bil program prestavljen izven
     Debiana in se uporablja ali razširja izven Debiana, vendar v skladu
     z ostalimi pogoji licence, morajo vse strani, ki jim je program bil
     distribuiran, imeti enake pravice kot tiste, ki program uporabljajo
     v povezavi z Debianom.</P>
   <LI><P><strong>Licenca ne sme onesnažiti druge programske opreme</strong>
     <P>Licenca ne sme omejevati uporabe ali distribucije druge programske
     opreme, ki se razširja skupaj z licenciranim programom. Licenca na primer
     ne sme zahtevati, da morajo vsi programi, ki se razširjajo na istem nosilcu podatkov,
     biti prosto programje.</P>
   <LI><P><strong>Primeri licenc</strong>
     <P>Licence "<strong><a href="http://www.gnu.org/copyleft/gpl.html">GPL</a></strong>",
     "<strong><a href="misc/bsd.license">BSD</a></strong>" in
     "<strong><a href="http://www.perl.com/pub/a/language/misc/Artistic.html">Artistic</a></strong>"
     so primeri licenc, ki jih štejemo za "<em>proste</em>".
</OL>

<P><EM>Izvorno različico teh priporočil je napisal Bruce Perens in jo nato 
dodelal med mesec dni trajajočo e-poštno konferenco razvijalcev Debiana
junija 1997. Kasneje je iz Debianovih priporočil za prosto programje
odstranil določila, ki se nanašajo posebej na Debian in tako ustvaril
&ldquo;Definicijo odprte kode&rdquo;.</EM>

<P><EM>Ta dokument lahko druge organizacije spreminjajo in nadgrajujejo.
Če to naredite,vas prosimo, da se zahvalite projektu Debian.</EM>
