#use wml::debian::template title="Debian BTS - vioista ilmoittaminen" NOHEADER=yes NOCOPYRIGHT=true
#use wml::debian::translation-check translation="1.35"

<h1>Kuinka ilmoitat Debianissa ilmenevästä viasta</h1>

<h2>Tärkeitä huomioita <strong>ennen</strong> lähettämistä</h2>

<p>Ethän ilmoita useammista toisiinsa liittymättömistä ongelmista -
erityisesti eri paketeissa - yhdessä viestissä.</p>

<p>Tarkista ennen ilmoitustasi ettei kukaan muu ole jo ilmoittanut
samasta viasta.  Listat tällä hetkellä avoimista vioista on saatavilla
<a href="./">www:ssä</a> ja myös <a href="Access">muilla tavoin</a> -
muilta sivuilta tarkempia ohjeita.  Voit lähettää kommenttisi jo
olemassaoleviin vikailmoituksiin #<var>&lt;numero&gt;</var>
lähettämällä sähköpostia osoitteeseen
<var>&lt;numero&gt;</var>@bugs.debian.org.</p>

<p>Jos et pysty päättelemään, mikä paketti sisältää ongelman, lähetä
sähköpostia <a href="mailto:debian-user@lists.debian.org">Debianin
käyttäjien postilistalle</a> ja kysy neuvoa.  Jos ongelmasi ei liity
ainoastaan yhteen pakettiin, vaan johonkin Debianin yleiseen
palveluun, on näitä varten olemassa useita
<a href="pseudo-packages">pseudopaketteja</a> ja jopa
<a href="../MailingLists/">postilistoja</a>, joita voit käyttää
välittämään ilmoituksesi meille.</p>

<p>Ole ystävällinen ja käytä <a href="#xcc">toista tapaa</a>, joka on
selostettu alempana, lähettäessäsi vikailmoituksesi muillekin
vastaanottajille (kuten postilistoille), älä käytä siis tavallisia
sähköpostiotsakkeita.</p>


<h2>Vioista ilmoittaminen käyttäen automaattista vikailmoitustyökalua</h2>

<p>Olemme kehittäneet Debianiin ohjelman helpottaaksemme 
vikailmoitusten laatimista.  Se on nimeltään 
<code><a href="http://packages.debian.org/stable/utils/reportbug.html">reportbug</a></code>.
Ohjelma ohjaa sinut läpi vikailmoituksen laatimisen askel 
askeleelta ja luultavasti helpottaa vioista ilmoittamista.</p>


<h2>Vikailmoitusten lähettäminen sähköpostitse</h2>

<p>Lähetä allaolevien ohjeiden mukainen englanninkielinen sähköposti
osoitteeseen
<a href="mailto:submit@bugs.debian.org"><code>submit@bugs.debian.org</code></a>.</p>

<p>Ja tietenkin, kuten kaikissa sähköposteissa,
<code>Aihe</code>-otsakkeen (<code>Subject</code>) pitäisi olla selkeä
ja kuvaava viestisi pääotsakkeissa.  Antamasi aihe otetaan vian
otsikoksi seurantajärjestelmään, joten yritä tehdä siitä
mahdollisimman informatiivinen!</p>

<p>Sinun pitää laittaa viestin rungon alkuun <a name="pseudoheader">pseudo-otsake</a>.
Se tarkoittaa, että viestin ensimmäisen rivin pitäisi olla:</p>

<pre>
Package: &lt;jotakin&gt;
</pre>

<p>Korvaa <code>&lt;jotakin&gt;</code> paketin nimellä, josta olet
löytänyt vian.</p>

<p>Viestin toisen rivin pitäisi olla seuraavanlainen:</p>
 
<pre>
Version: &lt;jotakin&gt;
</pre>

<p>Korvaa <code>&lt;jotakin&gt;</code> käyttämäsi paketin versionumerolla.</p>

<p>Pseudo-otsakkeen <code>Package</code>-rivin täytyy olla
kelvollinen, jotta vianseurantajärjestelmä osaa välittää
viestin paketin ylläpitäjälle.  Katso <a href="#findpkgver">tästä
esimerkistä</a> kuinka löydät kyseisen tiedon.</p>

<p>Pseudo-otsakkeiden kenttien pitäisi olla myös aivan rivinsä
alussa.</p>

<p>Sisällytä nämä asiat ilmoitukseesi:</p>

<ul>
<li><em>Tarkka</em> ja <em>täydellinen</em> teksti kaikista
  tulostetuista ja lokiin tallennetuista virheilmoituksista.  Tämä on
  erittäin tärkeää!</li>
<li>Mitä kirjoitit tai mitä toimenpiteitä teit ongelman osoittamiseksi.</li>
<li>Kuvaus virheellisestä käyttäytymisestä: mitä odotit tapahtuvan ja
  mitä oikeasti tapahtui.  Kopio esimerkki-istunnosta on hyvä tapa
  näyttää nämä.</li>
<li>Ehdottamasi korjaus, tai jopa valmis muutos jos sinulla sellainen
  on.</li>
<li>Ongelmallisen ohjelman asetukset yksityiskohtineen, sisällytä
  asetustiedostot täydellisinä.</li>
<li>Kaikkien pakettien versionumerot, joista viallinen paketti
  on riippuvainen.</li>
<li>Mitä ytimen versiota käytät (komento <code>uname -a</code>),
  käyttämäsi C-kirjaston versio (komento <code>ls -l
  /lib/libc.so.6</code> tai <code>dpkg -s libc6 | grep
  ^Version</code>) ja kaikki muut tarpeelliselta näyttävät
  yksityiskohdat Debian-järjestelmästäsi.  Jos esimerkiksi sinulla on
  ongelmia Perl-skriptin kanssa, haluat kertoa "perl"-binäärin
  versionumeron (komento <code>perl -v</code> tai <code>dpkg -s
  perl | grep ^Version:</code>).</li>
<li>Asiaankuuluvat tiedot järjestelmäsi laitteistosta.  Jos olet
  ilmoittamassa viasta laiteajurissa, ole ystävällinen ja listaa
  <em>kaikki</em> laitteet järjestelmässäsi, sillä ongelmat usein
  johtuvat päällekkäisistä IRQ- tai I/O-osoitteista.</li>
</ul>

<p>Kerro myös kaikki yksityiskohdat, jotka tuntuvat oleellisilta -
liian pitkän, ylimääräistä tietoa sisältävän vikailmoituksen tekemisestä
ei ole haittaa.  Sisällytä myös kaikki pienet tiedostot, joita käytit
ongelman toistamiseen (uuenkoodaa tiedostot jos ne sisältävät outoja
merkkejä, jne.).</p>


<h2><a name="example">Esimerkki</a></h2>

<p>Vikailmoitus sähköpostiotsakkeiden kera näyttää jotakuinkin tältä:</p>

<pre>
  To: submit@bugs.debian.org
  From: diligent@testing.linux.org
  Subject: Hello says `goodbye'

  Package: hello
  Version: 1.3-16

  When I invoke `hello' without arguments from an ordinary shell
  prompt it prints `goodbye', rather than the expected `hello, world'.
  Here is a transcript:

  $ hello
  goodbye
  $ /usr/bin/hello
  goodbye
  $

  I suggest that the output string, in hello.c, be corrected.

  I am using Debian GNU/Linux 2.2, kernel 2.2.17-pre-patch-13
  and libc6 2.1.3-10.
</pre>

<h2><a name="xcc">Vikailmoituksien kopioiminen muihin osoitteisiin</a></h2>

<p>Joskus on tarpeen lähettää kopio vikailmoituksesta muuallekin kuin
<code>debian-bugs-dist</code>-listalle ja paketin ylläpitäjälle, minne kopiot
yleensä lähetetään.</p>

<p>Voit tehdä tämän lähettämällä kopion (Cc:) vikailmoituksesta muihin
osoitteisiin, mutta silloin kopiot eivät sisältäisi vikailmoituksen numeroa
<code>Reply-To</code>- ja <code>Subject</code>-otsakkeissa.  Sen
jälkeen kun vastaanottaja vastaa viestiin, hän luultavasti vastaa myös
<code>submit@bugs.debian.org</code>-osoitteeseen ja hänen viestinsä
kirjataan uudeksi vikailmoitukseksi.  Tämä johtaa moniin ilmoituksen
kaksoiskappaleisiin.</p>

<p><em>Oikea</em> tapa lähettää kopioita on käyttää
<code>X-Debbugs-CC</code>-otsaketta.  Lisää allaolevan tapainen rivi
viestisi postiotsakkeisiin (<strong>ei</strong> siis pseudo-otsakkeisiin
<code>Package</code>:n sekaan):</p>

<pre>
 X-Debbugs-CC: muu-lista@huitsinnevada.fi.invalid
</pre>

<p>Näin vianseurantajärjestelmä lähettää kopion ilmoituksestasi
antamiisi osoitteisiin <code>X-Debbugs-CC</code>-rivillä samoin kuin
<code>debian-bugs-dist</code>-listalle.</p>

<p>Tämä ominaisuus voidaan hyödyllisesti yhdistää osoitteen
<code>quiet</code> kanssa - katso alla.</p>


<h2><a name="severities">Vakavuusasteet</a></h2>

<p>Jos ilmoituksesi koskee erittäin vakavaa vikaa tai on vain ehdotus
uudesta ominaisuudesta, voit asettaa vialle vakavuusasteen
ilmoituksessasi.  Tätä ei kuitenkaan vaadita, kehittäjä asettaa
sopivan vakavuusasteen jos sinä et sitä tee.</p>

<p>Asettaaksesi vakavuusasteen, lisää seuraavan kaltainen rivi
<a href="#pseudoheader">pseudo-otsakkeeseen</a>:</p>

<pre>
Severity: &lt;<var>vakavuus</var>&gt;
</pre>

<p>Korvaa &lt;<var>vakavuus</var>&gt; jollakin käytössä olevalla
vakavuusasteella, kuten
<a href="Developer#severities">kehittäjien ohjeissa</a> on kuvattu.</p>


<h2><a name="tags">Tagien käyttäminen</a></h2>

<p>Voit asettaa ilmoitettavalle vialle erinäisiä tageja. Esimerkiksi, jos
liität korjauksen vikaraporttiin, halunnet asettaa <code>patch</code>-tagin.
Tätä ei kuitenkaan vaadita, ja kehittäjät kyllä asettavat tagit raporttiisi
kun ja jos se on tarpeen.</p>

<p>Asettaaksesi tageja, laita alla olevan kaltainen rivi <a href=
"#pseudoheader">pseudo-otsakkeeseen</a>:</p>

<pre>
Tags: &lt;<var>tagit</var>&gt;
</pre>

<p>Korvaa &lt;<var>tagit</var>&gt; yhdellä tai useammalla käytettävissä
olevalla tagilla, ne on kuvailtu <a href=
"Developer#tags">kehittäjän dokumenteissa</a>.</p>


<h2>Eri lähetysosoitteet (vähäpätöiset tai massailmoitukset)</h2>

<p>Jos ilmoittamasi vika on pieni, esimerkiksi kirjoitusvirhe
dokumentaatiossa tai merkityksetön käännösongelma, aseta vakavuusaste
sen mukaisesti ja lähetä ilmoitus osoitteeseen <code>maintonly@bugs</code>
<code>submit@bugs</code>:n sijaan.  <code>maintonly</code> välittää
ilmoituksen ainoastaan ylläpitäjälle, sitä ei välitetä BTS:n
postilistalle.</p>

<p>Jos olet lähettämässä useita ilmoituksia kerralla, sinun todellakin
pitäisi käyttää osoitetta <code>maintonly@bugs</code>, jotta et
aiheuta liiallista liikennettä BTS:n postilistalla.
Ennen kuin lähetät ilmoituksia useista samankaltaisista vioista,
haluat kenties lähettää tiivistelmän listalle
<code>debian-bugs-dist</code>.</p>

<p>Jos haluat ilmoittaa sellaisesta viasta seurantajärjestelmään, joka
on jo ilmoitettu ylläpitäjälle, voit käyttää osoitetta
<code>quiet@bugs</code>.  Tähän osoitteeseen lähetettyjä viestejä ei
välitetä minnekään, ainoastaan tallennetaan.</p>

<p>Kun käytät eri lähetysosoitteita, vianseurantajärjestelmä asettaa
edelleenlähetettyjen postien <code>Reply-To</code>-osoitteen samaksi kuin
alkuperäisessäkin ilmoituksessa, jolloin vastaukset käsitellään samalla
tavalla kuin alkuperäinenkin. Tämä tarkoittaa, että esimerkiksi
vastaukset <code>maintonly</code>-viesteihin menevät osoitteeseen
<var>nnn</var><code>-maintonly@bugs</code>
<var>nnn</var><code>@bugs</code>-osoitteen sijaan ellei lähettäjä muuta
tätä käsin.</p>


<h2>Tuntemattomissa paketeissa olevista vioista ilmoittaminen</h2>

<p>Jos vianseurantajärjestelmä ei löydä paketille ylläpitäjää,
ohjataan ilmoitus <code>debian-bugs-dist</code>-listalle vaikka
<code>maintonly</code> olisikin ollut käytössä.</p>

<p>Kun lähetät ilmoituksesi osoitteeseen <code>maintonly@bugs</code>
tai <var>nnn</var><code>-maintonly@bugs</code>, varmista, että
vikailmoitus on osoitettu oikealle paketille asettamalla oikea
<code>Package</code>-koodi alkuperäisen ilmoitusviestin alkuun tai
(uudelleen)osoittamalla ilmoitus
<a href="server-control"><code>control@bugs</code>-palvelua</a> käyttäen
oikealle paketille jos näin ei vielä ole.</p>


<h2><a name="findpkgver"><code>dpkg</code>:n käyttö paketin ja version
löytämiseksi ilmoitukseen</a></h2>

<p>Jos olet ilmoittamassa komennossa olevasta viasta, saat selville kyseessä
olevan paketin komennolla <code>dpkg --search</code>.  Saat selville
asennetun paketin versionumeron komennolla <code>dpkg --list</code>
tai <code>dpkg --status</code>.</p>

<p>Esimerkiksi:</p>
<pre>
$ which apt-get
/usr/bin/apt-get
$ type apt-get
apt-get is /usr/bin/apt-get
$ dpkg --search /usr/bin/apt-get
apt: /usr/bin/apt-get
$ dpkg --list apt
Desired=Unknown/Install/Remove/Purge/Hold
| Status=Not/Installed/Config-files/Unpacked/Failed-config/Half-installed
|/ Err?=(none)/Hold/Reinst-required/X=both-problems (Status,Err: uppercase=bad)
||/ Name           Version        Description
+++-==============-==============-============================================
ii  apt            0.3.19         Advanced front-end for dpkg
$ dpkg --status apt
Package: apt
Status: install ok installed
Priority: standard
Section: base
Installed-Size: 1391
Maintainer: APT Development Team &lt;deity@lists.debian.org&gt;
Version: 0.3.19
Replaces: deity, libapt-pkg-doc (&lt;&lt; 0.3.7), libapt-pkg-dev (&lt;&lt; 0.3.7)
Provides: libapt-pkg2.7
Depends: libapt-pkg2.7, libc6 (&gt;= 2.1.2), libstdc++2.10
Suggests: dpkg-dev
Conflicts: deity
Description: Advanced front-end for dpkg
 This is Debian's next generation front-end for the dpkg package manager.
 It provides the apt-get utility and APT dselect method that provides a
 simpler, safer way to install and upgrade packages.
 .
 APT features complete installation ordering, multiple source capability
 and several other unique features, see the Users Guide in
 /usr/doc/apt/guide.text.gz

</pre>

<hr />

#use "otherpages.inc"

#use "$(ENGLISHDIR)/Bugs/footer.inc"
