#use wml::debian::template title="Hakijan tarkistuslista"
#use wml::debian::translation-check translation="1.19"

<p>Tieto tällä sivulla julkisuudestaan huolimatta kiinnostaa
ensisijaisesti vain potentiaalisia Debian-kehittäjiä.</p>

<p>Nykyinen uusien ylläpitäjien rekisteröintiprosessi on jaettu
neljään osaan:</p>

<h3>1. Hakemus ja suosittelu</h3>

<p>Normaalisti prosessi käynnistää hakemuksella <a
href="http://nm.debian.org/newnm.php">Uusien ylläpitäjien
www-hakemuslomakkeella</a>.
<br>
Tämän vaiheen jälkeen järjestelmä tuntee hakijan ja Debianin uusien
ylläpitäjien vastaanottotiski on ensisijainen yhteydenottopiste
hakemukseen liittyville kysymyksille. Vastaanottotiski hoitaa tai
valvoo kaikkia muita vaiheita ja yrittää auttaa vastaantulevissa
ongelmissa.
</p>
 
<p>Kun hakemus on lähetetty järjestelmään, hakijan kanssa
työskennellyt virallinen Debian-kehittäjä suosittelee häntä. Tämä
tehdään allekirjoitetulla sähköpostilla, joka sisältää lyhyen tekstin
hakijasta. Normaalisti sähköposti sisältää aiheita kuten hakijan
taustaa, mitä hän on tehnyt Debianiin sekä lyhyitä huomiota
tulevaisuuden suunnitelmista.</p>

<p><a href="./nm-step1">Lisää...</a></p>

<h3>2. Hakemuksen hoitajan tarkistukset</h3>

<p>Heti kun hakemuksen hoitaja on käytettävissä, vastaanottotiski
määrittää sellaisen hakijalle. Hakemuksen hoitajan tehtävä on kerätä
tiedot, joita tarvitaan perustelemaan päätös Debianin käyttäjätilien
hoitajalle. Tämä jakaantuu neljään osaan:</p>

<h4>Henkilöllisyystarkistus</h4>

<p>Jotta voidaan ylläpitää vahvaa luottamusverkkoa, joka yhdistää
kaikki Debian-kehittäjät, hakijoiden täytyy tunnistuttaa itsensä
tarjoamalla OpenPGP-avain, jonka on allekirjoittanut vähintään yksi
virallinen kehittäjä. Henkilöllisyyden lisävahvistukseksi muiden
henkilöiden (joiden ei tarvitse olla Debian-kehittäjiä, mutta ovat
muuten hyvin verkottautuneita luottamusverkossa) allekirjoituksia
suositellaan vahvasti.</p>

<p><a href="./nm-step2">Lisää...</a></p>

<h4>Filosofian ja menettelytapojen tarkistus</h4>

<p>Koska Debian tunnetaan vahvasta eettisestä ja filosofisesta
taustatuesta, hakijan tulee selittää oma näkemyksensä vapaiden
ohjelmistojen teemasta. Debian on kehittänyt myös melko monimutkaisia
vakiomenettelyjä ongelmien hoitamiseksi työskenneltäessä ryhmässä,
joten hakijan tulee osoittaa tuntevansa nämä ja kykenevänsä
soveltamaan niitä konkreettisissa tilanteissa.</p>

<p><a href="./nm-step3">Lisää...</a></p>

<h4>Tehtävien ja taitojen tarkistus</h4>

<p>Debian-jakelun yleislaadun takaamiseksi hakijan tulee osoittaa
tuntevansa tehtävänsä alueella, jolla aikovat työskennellä (joko
dokumentointi ja kansainvälistys tai pakettien ylläpito). Hakijoiden
täytyy myös osoittaa taitonsa lähettämällä esimerkkejä työstään sekä
vastaamalla muutamiin kysymyksiin näistä.</p>

<p><a href="./nm-step4">Lisää...</a></p>

<h4>Suosittelu</h4>

<p>Mikäli hakemuksen hoitaja on tyytyväinen hakijan suoritukseen,
hakemusraportti valmistellaan ja lähetetään vastaanottotiskille sekä
Debianin käyttäjätilien hoitajille.</p>

<p><a href="./nm-step5">Lisää...</a></p>

<h3>3. Vastaanottotiskin tarkistus</h3>

<p>Vastaanottotiskin jäsen tarkistaa hakemusraportista muodolliset
ongelmat. Mikäli sellaiset ovat vakavia, raportti hylätään ja
hakemuksen hoitajan tulee korjata asia. Mikäli kyseessä ovat vain
vähäiset virheet, nämä ilmoitetaan hakijalle ja
hakemuksen hoitajalle.</p>

<p><a href="./nm-step6">Lisää...</a></p>

<h3>4. Debianin käyttäjätilien hoitajien tarkistus ja tunnuksen luonti</h3>

<p>Tässä prosessin viimeisessä vaiheessa hakemusraportti arvostellaan.
Tarvittaessa lisätarkistuksia tekee joko käyttäjätilien hoitaja tai
hakemuksen hoitaja, mikäli häntä pyydetään uudelleentarkistamaan.
Joskus puhelinsoitto tarvitaan viimeistelemään hakemus.</p>

<p>Jos kaikki mahdolliset ongelmat on ratkaistu, Debianin
käyttäjätilien hoitajat antavat käyttäjätunnuksen hakijalle ja
lisäävät heidän OpenPGP-avaimen Debianin avainrenkaaseen.</p>

<p><a href="./nm-step7">Lisää...</a></p>