#use wml::debian::template title="Kuinka voit auttaa"
#use wml::debian::translation-check translation="1.24"

<p>Debian-projekti koostuu vapaaehtoisista, ja tuotteemme on kehitetty
kokonaan vapaaehtoisvoimin. Etsimme yleisesti uusia kehittäjiä, joilla on
jonkin verran teknistä tietoutta, kiinnostusta vapaaseen ohjelmistoon ja
hiukan ylimääräistä aikaa.</p>

<p>Mikäli et ole vielä näin tehnyt, kannattaa lukea läpi lähes koko
sivustomme saadaksesi paremman käsityksen siitä mitä olemme tekemässä.
Kiinnitä erityistä huomiota <a href=
"../../social_contract#guidelines">Debianin vapaan ohjelmiston ohjeistoon</a>
ja <a href="../../social_contract">yhteisösopimukseemme</a>.</p>

<p>Suurin osa projektin yhteydenpidosta tapahtuu <a href=
"../../MailingLists/">postilistojemme</a> kautta. Joitakin listoja, joille
tulisi liittyä, ovat debian-devel-announce ja debian-news. Molemmat listat
ovat liikennemäärältään siedettäviä ja sisältävät usein tärkeää tietoa.
Muita huomion arvoisia listoja ovat debian-devel, debian-project,
debian-mentors ja vastaavat. <a href=
"../../MailingLists/subscribe">Postilistojen liittymissivulta</a> löytyy
täydellinen luettelo eri listoista.</p>
 
<p>(Niille, jotka haluavat rajoittaa saapuvan postin määrää, on olemassa
"-digest"-listat (vain luku), tiivistellyt versiot muutamista
suuriliikenteisistä listoista. Kannattaa myös muistaa että <a href=
"http://lists.debian.org/">postilistojen arkisto</a>sivun kautta voi
lukea eri listojen viestejä www-selaimella.)</p>

<p>Jos olet kiinnostunut pakettien ylläpidosta, kannattaa vilkaista <a href=
"../wnpp/">WNPP-luettelosta</a> (Work-Needing and Prospective Packages), mitkä
paketit tarvitsevat ylläpitäjiä. Hylätyn paketin "adoptointi" on paras tapa
aloittaa kehittäjän taival - se ei pelkästään auta Debiania pitämään pakettien
ylläpidon tasoa korkealla, vaan antaa myös mahdollisuuden oppia edellisen
kehittäjän tekemisistä.</p>

<p>Pakettien ylläpidon lisäksi, voit avustaa Debiania monilla muillakin
tavoilla. Pakettien testaus, samoin kuin vikojen raportointi ja korjaaminen,
ovat suureksi avuksi meille. Voit myöskin avustaa kirjoittamalla laadukasta
<a href="$(HOME)/doc/">dokumentaatiota</a>, tai osallistumalla
<a href="$(HOME)/devel/website/">www-sivuston ylläpitoon</a>.
<a href="$(HOME)/intl/">Käännöstehtävät</a> (i18n &amp; l10n),
julkisuus, lainopillinen tuki... <a
href="http://qa.debian.org/">Laadunvalvonta</a>-sivustollamme
luetellaan useita muita mahdollisuuksia.</p>

<p>Kehittäjien lisäksi, Debian tarvitsee myös <a href=
"../../donations">rahalahjoituksia</a> sekä koneresursseja kehitystyöhön ja
verkkoyhteyksiä. Tarvitsemme yhä <a href="../../mirror/">peilipalvelimia</a>
muutamille alueille maailmastamme.</p>

<p>Lopuksi, jos löydät alueen jolla voit auttaa, ja tehtävään vaaditaan
rekisteröity kehittäjä, siirry <a href=
"newmaint">Uuden ylläpitäjän nurkkaus</a> -sivulle, josta löydät ohjeet kuinka
haetaan viralliseksi kehittäjäksi. Lue <a href=
"../../doc/packaging-manuals/developers-reference/">Kehittäjien käsikirja</a>,
se antaa hyvän yleiskuvan suositelluista menettelytavoista ja
Debian-kehittäjien käytössä olevista resursseista.</p>
