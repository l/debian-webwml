#use wml::debian::template title="Debianin yhteisösopimus" BARETITLE=true
#use wml::debian::translation-check translation="1.14"
# Originally translated to Finnish by Antti-Juhani Kaijanaho

#  Original document: contract.html
#  Author           : Manoj Srivastava ( srivasta@tiamat.datasync.com )
#  Created On       : Wed Jul  2 12:47:56 1997

<p>Versio 1.1 (hyväksytty 26.4.2004). Korvaa version 1.0 (hyväksytty
5.6.1997).</p>

<p>Debian, siis Debian GNU/Linux -järjestelmän tekijät yhdessä, ovat
sitoutuneet <strong>Debianin yhteisösopimukseen</strong>. Sopimuksen
osa nimeltään <a href="#guidelines">Debianin vapaiden ohjelmistojen
ohjeisto (Debian Free Software Guidelines, DFSG)</a> on alkujaan
suunniteltu määrittelemään ehdot, joihin sitoudumme, mutta vapaiden
ohjelmistojen yhteisö on ottanut sen myös <a
href="http://www.opensource.org/osd.html">Avoimen lähdekoodin
määritelmän (Open Source Definition)</a> perustaksi.</p>

<hr />
<h2><q>Yhteisösopimus</q> vapaiden ohjelmistojen yhteisön kanssa</h2>
<ol>
   <li><p><strong>Debian pysyy täysin vapaana</strong></p>

     <p>Olemme luoneet ohjeiston nimeltään "<cite>Debianin vapaiden
     ohjelmistojen ohjeisto (Debian Free Software Guidelines,
     DFSG)</cite>", jonka perusteella määrittelemme milloin jokin teos on
     "<em>vapaa</em>". Lupaamme, että Debian-järjestelmä kaikkine osineen
     on vapaa kyseisen ohjeiston määrittelemässä mielessä. Tuemme ihmisiä,
     jotka luovat tai käyttävät sekä vapaita että epävapaita teoksia
     Debian-järjestelmässä. Emme koskaan muuta järjestelmää sellaiseksi,
     että se edellyttäisi epävapaiden osien käyttämistä.</p></li>

   <li><p><strong>Annamme takaisin vapaiden ohjelmistojen
       yhteisölle</strong></p>

     <p>Kun teemme Debian-järjestelmään uusia osia, lisensoimme ne
     Debianin vapaiden ohjelmistojen ohjeiston mukaisesti. Teemme niin
     hyvän järjestelmän kuin suinkin pystymme, jotta vapaita teoksia
     levitettäisiin ja käytettäisiin laajalti. Välitämme korjaukset,
     parannukset ja käyttäjien toiveet "<em>ylävirtaan</em>" eli
     järjestelmäämme sisältyvien teosten tekijöille.</p></li>

   <li><p><strong>Emme kätke ongelmia</strong></p>

     <p>Pidämme vikailmoitustietokantamme jatkuvasti kaikkien
     nähtävillä. Sähköisesti toimitetut vikailmoitukset tulevat
     ripeästi muiden nähtäville.</p></li>

   <li><p><strong>Käyttäjämme ja vapaat ohjelmistot ovat tärkeimmät
       prioriteettimme</strong></p>

     <p>Käyttäjiemme ja vapaiden ohjelmistojen yhteisön tarpeet
     ohjaavat meitä, ja asetamme nämä tarpeet ensimmäiselle sijalle.
     Tuemme käyttäjiemme tarpeita monenlaisissa
     tietojenkäsittely-ympäristöissä. Emme vastusta
     Debian-järjestelmissä käytettäväksi tarkoitettuja epävapaita
     teoksia ja emme yritä periä maksua henkilöiltä jotka luovat tai
     käyttävät sellaisia teoksia. Sallimme muiden luoda ilman maksua
     käyttöjärjestelmäjakeluita, joihin sisältyy sekä
     Debian-järjestelmä että muita teoksia. Näiden tavoitteiden
     edistämiseksi tarjoamme korkealaatuisista, keskenään hyvin
     toimivista osista muodostuvan järjestelmän ilman mitään lakiin
     perustuvia rajoituksia, jotka voisivat estää edellä kuvatun
     mukaisen käytön.</p></li>

   <li><p><strong>Teokset, jotka eivät vastaa vapaiden ohjelmistojen
       vaatimuksiamme</strong></p>

     <p>Tiedostamme, että joidenkin käyttäjiemme on välttämätöntä
     käyttää teoksia, jotka eivät vastaa Debianin vapaiden
     ohjelmistojen ohjeiston vaatimuksia. Tällaisia teoksia varten
     olemme luoneet tiedostoarkistoomme "<code>contrib</code>"- ja
     "<code>non-free</code>"-osiot. Näihin osioihin kuuluvat paketit
     eivät ole osa Debian-järjestelmää, vaikka ne onkin mukautettu
     toimimaan Debianissa. Kannustamme CD-valmistajia lukemaan näissä
     osioissa olevien pakettien lisenssiehdot ja selvittämään,
     voivatko he levittää kyseisiä paketteja CD-levyillään. Näin
     ollen, vaikka epävapaat teokset eivät kuulu Debianiin, tuemme
     niiden käyttöä ja tarjoamme epävapaiden pakettien tueksi
     infrastruktuurin (kuten vianseurantajärjestelmän ja
     sähköpostilistat).</p></li>

</ol>
<hr />

<h2><a id="guidelines">Debianin vapaiden ohjelmistojen ohjeisto
    (Debian Free Software Guidelines, DFSG)</a></h2>
<ol>
   <li><p><strong>Vapaa levitys</strong></p>

     <p>Minkään Debianin osan lisenssi ei saa rajoittaa muita
     osapuolia myymästä tai antamasta eteenpäin kyseessä olevaa
     ohjelmistoa osana sellaista ohjelmistojakelua, joka sisältää
     ohjelmia useista eri lähteistä. Lisenssi ei saa edellyttää
     rojalteja tai muita maksuja myymisen vastineeksi.</p></li>

   <li><p><strong>Lähdekoodi</strong></p>

     <p>Ohjelman pitää sisältää lähdekoodi ja sen levittäminen sekä
     lähdekoodina että käännetyssä muodossa on oltava sallittua.</p></li>

   <li><p><strong>Johdannaisteokset</strong></p>

     <p>Lisenssin pitää sallia muutokset ja johdannaisteokset sekä
     niiden levittäminen samalla lisenssillä kuin alkuperäinen
     ohjelma.</p></li>

   <li><p><strong>Tekijän lähdekoodin eheys</strong></p>

     <p>Lisenssi saa rajoittaa lähdekoodin levittämistä muutettuna
     _<strong>ainoastaan jos</strong>_ lisenssi antaa luvan levittää
     lähdekoodin mukana "<tt>muutostiedostoja</tt>" (patch files),
     joiden tarkoituksena on muuttaa ohjelmaa käännösvaiheessa. Lisenssin
     pitää erikseen sallia muutetusta lähdekoodista käännetyn ohjelman
     levittäminen. Lisenssi saa edellyttää, että johdannaisteoksilla
     on eri nimi tai versionumero kuin alkuperäisellä ohjelmistolla.
     (<em>Tämä on kompromissi. Debian kehottaa kaikkia ohjelmantekijöitä
     olemaan rajoittamatta lähdekoodi- tai binääritiedostojen
     muuttamista.</em>)</p></li>

   <li><p><strong>Ei yksilöiden tai ihmisryhmien syrjintää</strong></p>

     <p>Lisenssi ei saa syrjiä ketään yksilöä tai mitään
     ihmisryhmää.</p></li>

   <li><p><strong>Ei käyttötarkoitukseen perustuvaa syrjintää</strong></p>

     <p>Lisenssi ei saa rajoittaa ketään käyttämästä ohjelmaa johonkin
     tiettyyn käyttötarkoitukseen. Esimerkiksi ohjelman käyttöä
     liiketoiminnassa tai geenitutkimuksessa ei saa
     rajoittaa.</p></li>

   <li><p><strong>Lisenssin jatkuvuus</strong></p>

     <p>Ohjelmaan liitettyjen oikeuksien pitää ilman erillisen
     lisenssin hankkimista koskea kaikkia, joille ohjelma on
     levitetty.</p></li>

   <li><p><strong>Lisenssi ei saa olla Debian-kohtainen</strong></p>

     <p>Ohjelmaan liitetyt oikeudet eivät saa olla riippuvaisia siitä,
     onko ohjelma Debian-järjestelmän osana vai ei. Jos jokin ohjelma
     irrotetaan Debianista ja sitä käytetään tai levitetään ilman
     Debiania mutta muuten ohjelman lisenssiehtojen mukaisesti, on
     kaikilla osapuolilla, joille ohjelma levitetään, oltava samat
     oikeudet kuin niillä, jotka saavat oikeutensa ohjelman ollessa
     osana Debian-järjestelmää.</p></li>

   <li><p><strong>Lisenssi ei saa tartuttaa muita ohjelmistoja</strong></p>

     <p>Lisenssi ei saa asettaa rajoituksia muille ohjelmistoille,
     joita levitetään yhdessä lisensoidun ohjelmiston kanssa. Lisenssi
     ei esimerkiksi saa vaatia, että muut samalla tallennusmedialla
     levitettävät ohjelmat ovat vapaita ohjelmia.</p></li>

   <li><p><strong>Esimerkkilisenssejä</strong></p>

     <p><strong>"<a
     href="http://www.gnu.org/copyleft/gpl.html">GPL</a></strong>",
     "<strong>BSD</strong>" ja
     "<strong><a
     href="http://www.opensource.org/license/artistic-license.php">Artistic</a></strong>"
     -lisenssit ovat esimerkkejä "<em>vapaina</em>" pitämistämme
     lisensseistä.</p></li>

</ol>

<p><em>Ideaa "yhteisösopimuksesta vapaiden ohjelmistojen yhteisön
kanssa" ehdotti Ean Shuessler. Tämän asiakirjan ensimmäisen luonnoksen
teki Bruce Perens ja muut Debian-kehittäjät parantelivat sitä
kuukauden mittaisessa sähköpostikokouksessa kesäkuussa 1997, minkä
jälkeen se <a
href="http://lists.debian.org/debian-announce/debian-announce-1997/msg00017.html">\
hyväksyttiin</a> Debian-projektin julkiseksi periaatteeksi.</em></p>

<p><em>Bruce Perens poisti myöhemmin Debianin vapaiden ohjelmistojen
ohjeistosta Debianiin erityisesti liittyvät viittaukset ja loi sen
pohjalta <a
href="http://www.opensource.org/docs/definition.php">&ldquo;Avoimen
lähdekoodin määritelmän&rdquo; (The Open Source
Definition)</a>.</em></p>

<p><em>Muut ryhmät saavat käyttää tätä asiakirjaa omien
periaatteidensa perustana. Toivomme, että siinä tapauksessa
Debian-projektille annetaan asiaan kuuluva tunnustus.</em></p>
