#use wml::debian::template title="Debianin yhteiskuntasopimus" BARETITLE=true
#use wml::debian::translation-check translation="1.14"
# Originally translated to Finnish by Antti-Juhani Kaijanaho

#  Original document: contract.html
#  Author           : Manoj Srivastava ( srivasta@tiamat.datasync.com )
#  Created On       : Wed Jul  2 12:47:56 1997

<p>Versio 1.1 ratifioitiin 26. huhtikuuta 2004. Korvasi <a
href="social_contract">version 1.0</a>, joka ratifioitiin 5.
heinäkuuta 1997.</p>

<p>Debian, joka koostuu Debian GNU/Linux -järjestelmän tekijöistä, on
luonut <strong>Debianin yhteiskuntasopimuksen</strong>.  Sen osan
sopimuksesta, joka tunnetaan nimellä <a href="#guidelines">Debianin
vapaiden ohjelmistojen ohjeisto (Debian Free Software Guidelines
(DFSG))</a> ja jonka oli alun perin tarkoitus määrittää joukko
sitoumuksia, jotka aiomme pitää, on vapaiden ohjelmistojen yhteisö
ottanut <a href="http://www.opensource.org/osd.html">Open Source
-määritelmän</a> pohjaksi.</p>

<hr />
<h2><q>Yhteiskuntasopimus</q> vapaiden ohjelmistojen yhteisön kanssa</h2>
<ol>
   <li><p><strong>Debian pysyy aina täysin vapaana</strong></p>

     <p>Tarjoamme ohjeiston, joilla määritämme onko jokin teos
     "<em>vapaa</em>" asiakirjassa nimeltä "<cite>Debianin vapaiden
     ohjelmistojen ohjeisto (DFSG)</cite>". Lupaamme, että
     Debian-järjestelmä ja kaikki sen komponentit ovat vapaita tämän
     ohjeiston mukaisesti. Tuemme ihmisiä, jotka kehittävät ja käyttävät
     epävapaita ohjelmistoja Debianissa. Emme koskaan anna
     järjestelmän vaatia epävapaan komponentin käyttöä.</p></li>

   <li><p><strong>Annamme takaisin vapaiden ohjelmistojen
       yhteisölle</strong></p>

     <p>Kun kirjoitamme uusia Debian-järjestelmän osia, lisensoimme ne
     tavan mukaisesti yhtenevästi Debianin vapaiden ohjelmistojen
     ohjeiston kanssa. Teemme niin hyvän järjestelmän kuin osaamme,
     jotta vapaita teoksia käytettäisiin ja levitettäisiin paljon.
     Kerromme asioista, kuten vikojen korjauksista, parannuksista ja
     saamistamme käyttäjien pyynnöistä järjestelmäämme sisältyvien
     teoksien "<em>varsinaisille</em>" tekijöille.</p></li>

   <li><p><strong>Emme piilota ongelmia</strong></p>

     <p>Pidämme koko vianhallintatietokantamme aina kaikkien
     nähtävillä.  Käyttäjien verkossa tekemät vikailmoitukset ovat
     välittömästi toisten luettavissa.</p></li>

   <li><p><strong>Asetamme käyttäjämme ja vapaat ohjelmat
       etusijalle</strong></p>

     <p>Pidämme käyttäjiemme ja vapaiden ohjelmistojen yhteisön
     tarpeet ohjenuoranamme. Asetamme heidän etunsa etusijalle. Tuemme
     käyttäjiemme tarvetta toimia erilaisissa tietokoneympäristöissä.
     Emme valita epävapaista teoksista, jotka on tarkoitettu
     Debianissa käytettäviksi, tai yritä veloittaa maksua henkilöiltä,
     jotka luovat tai käyttävät sellaisia teoksia. Annamme muiden
     luoda jakeluversioita, jotka sisältävät sekä Debian-järjestelmän
     ja muita teoksia, emmekä vaadi heiltä siitä mitään maksua. Näiden
     tavoitteiden edistämiseksi tarjoamme yhtenäisen järjestelmän,
     joka koostuu korkealaatuisesta materiaalista ilman juridisia
     rajoitteita, jotka estäisivät järjestelmän tällaisen
     käytön.</p></li>

   <li><p><strong>Teokset jotka eivät täytä vapauden
       vaatimuksiamme</strong></p>

     <p>Myönnämme, että osa käyttäjistämme tarvitsevat teoksia, jotka
     eivät täytä Debianin vapaiden ohjelmistojen ohjeiston
     vaatimuksia. Olemme luoneet "<code>contrib</code>"- ja
     "<code>non-free</code>" alueet arkistoomme tällaisia teoksia
     varten. Näillä alueilla olevat paketit eivät ole osa
     Debian-järjestelmää, vaikka ne onkin mukautettu toimimaan
     Debianissa. Kehotamme rompuntuottajia lukemaan pakettien
     jakeluehdot näillä alueilla ja tarkistamaan, voivatko he jaella
     noita paketteja rompuillaan. Niinpä vaikka epävapaat teokset
     eivät olekaan osa Debiania, tuemme niiden käyttöä ja tarjoamme
     infrastruktuurimme epävapaille paketeille (kuten
     vianhallintajärjestelmämme ja postituslistamme).</p></li>

</ol>
<hr />
<h2><a id="guidelines">Debianin vapaiden ohjelmistojen ohjeisto (DFSG)</a></h2>
<ol>
   <li><p><strong>Vapaa levitys</strong></p>

     <p>Debianin osan levitysehdot eivät saa rajoittaa ketään myymästä
     tai antamasta kyseistä ohjelmistoa osana ohjelmistokokoelmaa,
     joka sisältää eri lähteistä saatuja ohjelmia.  Nämä levitysehdot
     eivät saa vaatia myyjältä rojalteja tai muita maksuja.</p></li>

   <li><p><strong>Lähdekoodi</strong></p>

     <p>Ohjelman mukana tulee olla sen lähdekoodi, ja pitää olla
     sallittua levittää ohjelmaa lähdekielisenä kohdekielisen lisäksi.</p></li>

   <li><p><strong>Johdannaisteokset</strong></p>

     <p>Ohjelman levitysehtojen tulee sallia muutoksien ja
     johdannaisteosten tekeminen ja myös sallia näiden levittäminen
     samoin ehdoin kuin alkuperäisen ohjelman.</p></li>

   <li><p><strong>Alkuperäisen lähdekoodin eheys</strong></p>

     <p>Ohjelman levitysehdot saavat rajoittaa muutetun lähdekoodin
     levitystä _<strong>vain</strong>_, jos se sallii
     "<tt>muutostiedostojen</tt>" (patch files) levityksen
     lähdekoodin kanssa tarkoituksena muuttaa ohjelmaa käännösaikana.
     Levitysehtojen tulee erityisesti sallia muutetusta lähdekoodista
     tuotetun ohjelman levittäminen.  Ne saavat vaatia, että
     johdannaisteoksien nimenä tai versionumerona käytetään jotain
     muuta kuin alkuperäisen ohjelman nimeä tai versionumeroa.
     (<em>Tämä on kompromissi.  Debian suosittelee kaikille ohjelmien
     tekijöille pidättäytymistä minkäänlaisten tiedostojen, lähde- tai
     kohdekielisten, muuttamisen kieltämisestä.</em>)</p></li>

   <li><p><strong>Ei ihmisten tai ihmisryhmien syrjintää</strong></p>

     <p>Ohjelman levitysehdot eivät saa syrjiä ketään ihmistä tai
     mitään ihmisryhmää.</p></li>

   <li><p><strong>Ei toiminnan alojen syrjintää</strong></p>

     <p>Ohjelman levitysehdot eivät saa estää ketään käyttämästä
     ohjelmaa tietyllä alalla.  Esimerkiksi ohjelman käyttöä
     yrityksessä ei saa rajoittaa, tai sen käyttöä geenitutkimuksessa.</p></li>

   <li><p><strong>Levitysehtojen jatkuvuus</strong></p>

     <p>Ohjelmaan liittyvien oikeuksien tulee koskea kaikkia, jotka
     ovat hankkineet ohjelmasta kappaleen ilman, että heidän tarvitsee
     hankkia erillinen lisenssi.</p></li>

   <li><p><strong>Levityslupa ei saa olla vain Debianille</strong></p>

     <p>Ohjelmaan liittyvät oikeudet eivät saa riippua ohjelman
     olemisesta osa Debiania.  Jos ohjelma irrotetaan Debianista ja
     sitä käytetään tai levitetään ilman Debiania mutta muuten
     levitysehtojen mukaisesti, kaikilla osapuolilla tulee olla samat
     oikeudet, jotka annetaan Debian-järjestelmän yhteydessä.</p></li>

   <li><p><strong>Levitysehdot eivät saa saastuttaa muita ohjelmia</strong></p>

     <p>Ohjelman levitysehdot eivät saa asettaa rajoituksia muille
     ohjelmille, jotka levitetään kyseisen ohjelman kanssa.  Ehdot
     eivät saa esimerkiksi vaatia, että muiden samalla levitysmedialla
     olevien ohjelmien tulee olla vapaita.</p></li>

   <li><p><strong>Esimerkkilisenssejä</strong></p>

     <p><strong>"<a
     href="http://www.gnu.org/copyleft/gpl.html">GPL</a></strong>",
     "<strong>BSD</strong>" ja
     "<strong><a
     href="http://www.opensource.org/license/artistic-license.php">Artistic</a></strong>"
     -lisenssit ovat esimerkkejä lisensseistä, jotka ovat mielestämme
     "<em>vapaita</em>".</p></li>

</ol>

<p><em>Ean Schuessler ehdotti ajatusta tuoda julki "yhteiskunnallinen
sopimuksemme vapaiden ohjelmistojen yhteisön kanssa". Bruce Perens kirjoitti
tämän asiakirjan ensimmäisen luonnoksen ja paranteli sitä Debian-kehittäjien
kommenttien perusteella kuukauden pituisen sähköpostikonferenssin aikana
kesäkuussa 1997, ja joka sitten <a href=
"http://lists.debian.org/debian-announce/debian-announce-1997/msg00017.html">\
hyväksyttiin</a> julkisesti esitettäväksi Debian-projektin linjaksi.</em></p>

<p><em>Bruce Perens poisti myöhemmin Debian-spesifiset viittaukset Debianin
vapaiden ohjelmien ohjeistosta luodakseen <a href=
"http://www.opensource.org/docs/definition.php">&ldquo;Open Source -määritelmän&rdquo;</a>.</em></p>

<p><em>Muut yhteisöt saavat luoda johdannaisia tästä asiakirjasta.
Toivomme, että tunnustatte Debian-projektin roolin asiakirjan
luomisessa, jos näin teette.</em></p>
