# Translated by Markku Verkkoniemi on 1999-06-15
#use wml::debian::template title="Mitä &quot;vapaa&quot; tarkoittaa?" NOHEADER="yes"
#use wml::debian::translation-check translation="1.14"

<h1>Mitä "vapaa" tarkoittaa?
<tt>tai</tt> Mitä käsite Free Software tarkoittaa?</h1>

<b>Huomaa:</b> helmikuussa 1998 eräs ryhmä alkoi työskennellä termin 
<a href="http://www.gnu.org/philosophy/free-sw.html">"free software" 
</a> ("vapaa ohjelmisto") korvaamiseksi termillä 
<a href="http://www.opensource.org/docs/definition.html">"Open Software" 
</a> ("avoin ohjelmisto").  Molemmat sanat tarkoittavat
pääpiirteissään samaa, jotain sellaista, jota selvitetään alla.

<p>Monet, jotka eivät ole tutustuneet vapaisiin ohjelmistoihin, eivät 
täysin ymmärrä, 
miksi sanaa "vapaa" ("free") käsitteessä
"vapaa ohjelmisto" käytetään tavalla, johon he eivät ole tottuneet. 
Heille sana "free" tarkoittaa ilmaista.
Sanakirjoissa sana "free" käännetään monella tavalla, useimmat merkitykset 
liittyvät vapauteen ja pakottamattomuuteen.
Kun me puhumme <em>vapaista ohjelmistoista</em>, tarkoitamme yleistä vapautta, 
ei maksuvapautta.

<p>Ohjelmisto, jota saa käyttää ilmaiseksi, ei välttämättä
ole lainkaan vapaa. 
Sitä ei ehkä saa jakaa
eteenpäin, ja on melko varmaa, että sitä ei saa parannella. Ilmaiseksi
lisensoitu ohjelmisto on useimmiten markkinointikampanjan ase, jolla
markkinoidaan jotain vastaavaa tuotetta tai yritetään saada pienempi
kilpailija 
konkurssiin. Ei ole mitään takeita sille, että
ohjelmisto on myös tulevaisuudessa maksuton tai "vapaa".

<p>Aidosti vapaa ohjelmisto on aina vapaata. Ohjelmistoja, jotka on
tehty yleisomistukseen 
("public domain"), voidaan käyttää
vapauttamattomissa ohjelmissa. Siitä seuraa, että parannukset eivät tule 
yhteisölle yleiseksi hyväksi. Jotta ohjelmisto säilyisi
vapaana, täytyy ohjelmiston olla laillisesti suojattua ja lisensoitua.

<p>Maallikolle ohjelmisto on joko vapaata tai vapauttamatonta, 
mutta valitettavasti todellisuus on huomattavasti
monimutkaisempaa. Jotta ymmärtäisimme, mitä tarkoitetaan 
kutsumalla ohjelmistoa 
"vapaaksi", meidän täytyy piipahtaa
ohjelmistolisenssien maailmaan.

<p>Tekijänoikeussuoja, "copyright", on tapa suojata sen henkilön
oikeuksia, joka on luonut tietyn tyyppisen teoksen.  Useimmissa
maissa (mm. Suomessa), teokset, kuten ohjelmistot, saavat
teossuojan automaattisesti.
Lisenssin avulla tekijä
antaa toisille oikeuden käyttää hänen luomustaan (tässä tapauksessa 
ohjelmistoa) 
sellaisella tavalla, minkä hän hyväksyy.
Tekijällä on oikeus määritellä lisenssi, jonka mukaan ohjelmistoa voi käyttää. 
Tekijänoikeussuojasta saa lisätietoja, ks.
<a href="http://lcweb.loc.gov/copyright/">http://lcweb.loc.gov/copyright/</a>
tai suomeksi <a href="http://www.cs.tut.fi/%7Ejkorpela/tekoik/index.html">
Jukka Korpelan kotisivujen alta</a>.

<p>Luonnollisesti eri oloissa tarvitaan erilaisia lisenssejä.
Ohjelmistoyritykset yrittävät suojata kilpailuetujaan jakamalla vain
käännettyä koodia (ei ihmisen luettavissa) ja asettamalla useita
rajoituksia ohjelmiston käytölle. Se, mitä vapaiden ohjelmistojen tekijät 
puolestaan tavallisesti yrittävät saavuttaa, on jokin seuraavien asioiden
yhdistelmistä:

<ul>
<li>Heidän koodiaan ei saa käyttää omisteisissa ohjelmistoissa.
     Koska he antavat koodinsa kaikkien käyttöön eivät he halua muiden
     hyötyvän siitä taloudellisesti.  Tällaisessa tapauksessa koodin
     käyttöä voidaan verrata luottamukseen: voit käyttää sitä niin
     kauan kuin pelaat samoilla säännöillä.
<li>Heidän asemansa koodin tekijöinä tulee suojata. 
    Ihmiset ovat ylpeitä luomuksistaan, 
    ja eivät halua, että
    toiset voisivat poistaa heidän nimensä siitä 
    tai väittäisivät kirjoittaneensa sen.
<li>Lähdekoodia tulee jaella. Eräs suurimmassa osassa omisteisia 
     ohjelmistoja 
     esiintyvä ongelma on, että
     ohjelmiston virheitä ei voi korjata eikä sitä voi räätälöidä, koska
     lähdekoodi ei ole saatavilla. Lisäksi yritys voi lopettaa 
     tarvittavan laitteistotuen.
     Monissa vapaissa
     lisensseissä vaaditaan, että lähdekoodia jaellaan. 
     Tämä suojaa käyttäjää siten, että
     hän pystyy itse räätälöimään koodin omien tarpeidensa ja 
     toiveidensa mukaisesti. 
     Tällä on myös
     muita seuraamuksia, joita käsitellään myöhemmin.
<li>Tulee vaatia, että teos, jossa on osia heidän omista töistään 
    (<em>johdettu teos</em>, "derived works"), käyttää samaa lisenssiä.
</ul>

<p>Monet kirjoittavat omia lisenssejään. Tätä pitäisi kaihtaa, 
koska vaikutukseltaan 
halutun kirjoittamisessa 
on useita hiuksenhienoja yksityiskohtia. Aivan liian usein sanankäyttö on 
monimerkityksistä, tai asetetaan 
ristiriitaisia ehtoja. Oikeudessa pitävän lisenssin kirjoittaminen
on vielä vaikeampaa.
Onneksi on jo olemassa kirjoitettuna joitain lisenssejä, jotka tuottavat 
oletettavasti halutun 
vaikutuksen.

<p>Kolme laajimmin käytettyä lisenssiä ovat:
<ul>
<li><a href="http://www.gnu.org/copyleft/gpl.html">GNU General Public
License (GPL)</a>.
Hyvää perustietoa ohjelmistolisensseistä  ja kopion tästä
lisenssistä saa osoitteesta 
<a href="http://www.gnu.org/copyleft/copyleft.html">
GNU:n WWW-sivustosta</a>.
Tämä on maailman yleisin vapaiden ohjelmistojen lisenssi.

<li><a href="http://language.perl.com/misc/Artistic.html">Artistic License</a>.

<li><a href="../misc/bsd.license">BSD-lisenssi</a>.
</ul>

<p>Eräitä alakohtia, joissa nämä lisenssit yhtenevät:
<ul>
<li>Ohjelmiston saa asentaa niin moneen laitteeseen, kuin haluaa.
<li>Rajoittamaton määrä henkilöitä saa käyttää ohjelmistoa samanaikaisesti.
<li>Ohjelmistoa saa kopioida niin monta kertaa, kuin haluaa, ja sen 
voi luovuttaa kenelle tahansa
(vapaa tai avoin jakelu).
<li>Ohjelmiston muokkausta ei ole rajoitettu mitenkään (paitsi, että jotkut 
ilmoitukset täytyy säilyttää ennallaan).
<li>Ohjelmiston jakelua, saatikka myyntiä, ei ole rajoitettu.
</ul>

<p>Vaikuttaa siltä, että viimeinen alakohta, joka sallii ohjelmiston myynnin 
rahasta, olisi vapaiden ohjelmistojen
perusajatusta vastaan, mutta se onkin oikeastaan yksi sen vahvoista puolista.
Koska lisenssi sallii vapaan jakelun, se tarkoittaa sitä, että heti
kun ohjelmiston 
saa käsiinsä, sitä voi itse
vapaasti jakaa edelleen, jopa yrittää myydä. Perusajatuksena on se, 
että elektronisten 
ohjelmistokopioiden tekeminen
on miltei ilmaista. Tarjonta ja kysyntä pitävät kustannukset kurissa. 
Jos on käytännöllistä jaella suurta ohjelmistoa tai
ohjelmistokokoelmaa jonkun tallennusvälineen, 
vaikkapa CD:n, 
avulla, voi myyjä vapaasti pyytää
siitä haluamansa maksun. Jos voittomarginaali on liian suuri, 
tulee uusia myyjiä markkinoille, ja kilpailu
tuo hinnan alas. Tästä johtuen voi täyden Debianin CD-jakelun ostaa
vain muutamalla eurolla.

<p>Siitä huolimatta, että vapaa ohjelmisto ei ole täysin rajoittamatonta 
(vrt. yleisomistuksessa (public domain) olevat), se joustaa käyttäjien
tarpeiden mukaan samalla, kun se suojaa tekijänsä oikeudet.
Tämä on todellista vapautta.

<p>Debian GNU/Linux tukee voimalla vapaita ohjelmistoja. 
Koska ohjelmistot käyttävät 
useita erilaisia lisenssejä,
on kehitetty joukko suuntaviivoja,
<a href="../social_contract#guidelines">
Debianin vapaiden ohjelmistojen ohjeistot (DFSG)</a>,
jotta saataisiin riittävä
määritelmä vapaille ohjelmistoille. Ainoastaan sellaiset ohjelmistot,
joiden lisenssi 
on DFSG:n mukainen, sallitaan mukaan
Debianin pääjakeluun.

