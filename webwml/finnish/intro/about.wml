# Translated by Markku Verkkoniemi on 1999-06-15
#use wml::debian::template title="Tietoa Debianista"

<UL>
<LI><A href="#what">MITÄ Debian oikeastaan on?</A>
<LI><A href="#free">Siis kaikki on vapaata?</A>
<LI><A href="#CD">Sanotaan vapaa, mutta CD-levythän maksavat rahaa.</A>
<LI><A href="#disbelief">Useimmat ohjelmistot maksavat tuhansia markkoja.
    Kuinka voitte antaa pois omanne?</A>      
<LI><A href="#hardware">Mitä laitteita tuetaan?</A>
<LI><A href="#other">Mitä laiteympäristöjä tuetaan?</A>
<LI><A href="#info">Ennen kuin päätän mitään, haluan lisätietoja.</A>
<LI><A href="#why">En ole vieläkään vakuuttunut. Mitä etuja ja haittoja
	Debianissa on?</A>
<LI><A href="#install">Hyvä. Kuinka saan Debianin käsiini?</A>
<LI><A href="#supp">Minkälaista tukea on saatavilla?</A>
<LI><A href="#who">Keitä te kaikki oikeastaan olette?</A>
<LI><A href="#history">Miten tämä kaikki alkoi?</A>
</UL>


<H2><A name="what">MITÄ Debian oikeastaan on?</A></H2>
<P><A href="http://www.debian.org/">Debian</A> on <A href="free">vapaa,
("Open Source")</A> käyttöjärjestelmä (kj) tietokoneellesi.
Käyttöjärjestelmä on valikoima ohjelmia ja työkaluja, joiden avulla
tietokonettasi voi käyttää.
Käyttöjärjestelmän sydän on ydin (kernel), joka on kaikkein perustavalaatuisin
ohjelma tietokoneessa. Se jakaa järjestelmän resursseja ja antaa sinun
käynnistää muita ohjelmia.
Debian käyttää <A href="http://www.linux.org/">Linux</A>-ydintä, 
täysin vapaata ohjelmistoa, jonka Linus Torvalds alunperin loi, ja jota
(mahdollisesti tuhannet) ohjelmoijat ylläpitävät ympäri maailmaa.
Suuri osa perustyökaluista, jotka täydentävät käyttöjärjestelmää,
on peräisin <A href="http://www.gnu.org/">GNU-projektista</A>. Nämä työkalut
ovat myös 
vapaita.
Ihmiset haluavat luonnollisesti käyttöohjelmistoja: ohjelmia, jotka
auttavat heitä tekemään haluamaansa, oli se sitten dokumentin
kirjoitusta liike-elämän tarkoituksiin, pelin pelaamista tai
ohjelmiston kirjoitusta.
Debianissa on yli 2500 <A href="$(DISTRIB)/packages">pakettia</A>
(käännettyjä ohjelmistoja pakattuna mukavaan muotoon
helppoa laitteistoasennusta varten), ja nämä kaikki ovat
<A href="free">vapaita</A>.

<P>Kaikki toimii kuin kerrostalo. Alimpana on Linux. Sen yläpuolella
on kaikki perustyökalut. Seuraavassa kerroksessa on kaikki ohjelmat, joita
ajetaan tietokoneessasi. Ylimpänä kerrostalossa on Debian -
huolellisesti organisoituna ja sovitettuna kaikkien yhteistoimintaa
varten.

<H2>Siis kaikki on <A href="free" name="free">vapaata</A>?</H2>
<P>Ihmettelet ehkä:
miksi ihmeessä joku haluaa tuhlata tunteja omaa aikaansa, kirjoittaa
ohjelmistoja, paketoi ne huolellisesti, ja sitten <EM>antaa</EM>
pois kaiken?
Vastauksia on yhtä erilaisia kuin osallisia henkilöitäkin.
Jotkut haluavat auttaa toisia.
Monet kirjoittavat ohjelmia oppiakseen tietokoneista.
Vielä usemmat haluavat välttää kaupallisten ohjelmistojen
paisuneita kustannuksia.
Kasvava joukko osallistuu toimintaan kiitokseksi niistä kaikista vapaista
ohjelmistoista, joita he ovat saaneet muilta.
Akateemisessa maailmassa monet luovat vapaita ohjelmistoja, jotta
he saisivat tutkimustuloksensa julki suurelle yleisölle.
Yritykset auttavat vapaiden ohjelmistojen kehityksessä saadakseen 
sananvaltaa siihen, miten niitä kehitetään - nopeammin ei voi uutta
toiminnallisuutta tuottaa kuin toteuttamalla sen itse!
Tietenkin on monia, joiden mielestä tämä on vain hauskaa.

<P>Debian on niin omistautunut vapaille ohjelmistoille,
että meidän mielestämme oli paikallaan formalisoida jonkinlainen
dokumentti sille.

Näin syntyi <A href="$(HOME)/social_contract">sosiaalisopimuksemme</A>.

<P>Huolimatta siitä, että Debian uskoo vapaisiin ohjelmistoihin, on tapauksia,
joissa jotkut haluavat käyttää tai joutuvat käyttämään kaupallisia
ohjelmistoja koneissaan.
Debian tukee tätä niin hyvin, kuin se on mahdollista.
Yhä kasvavalla kokoelmalla paketteja on ainoana tehtävänään kaupallisten
ohjelmistojen asennus Debian-järjestelmään.

<H2>Sanotaan <A href="free" name="CD">vapaa</A>, mutta CD-levythän
maksavat rahaa.</H2>
<P>Kysyt ehkä itseltäsi: "Jos ohjelmisto on kerran vapaata, miksi
minun pitää maksaa CD-levystä?"
Ensinnäkin, sinun ei tarvitse ostaa CD:tä.
Voit hakea sen verkosta, ja tällä tavoin saada Debianin kustannuksetta.
Toiseksi, kun ostat levyn, maksat jonkun levyjen valmistukseen
käyttämästä ajasta ja sijoitetusta rahasta sekä otetusta riskistä
(siinä tapauksessa, että levyt eivät
myisi lainkaan).
Kolmanneksi, käsitettä vapaa (englanniksi "free") käytetään tässä
tapauksessa vapauden, ei ilmaisuuden merkityksessä (vaikkakin vapaus yleensä
alentaa tallennekustannuksia).
Lisäinformaatiota saat kohdasta
<A href="$(HOME)/social_contract#guidelines">Debianin vapaiden ohjelmistojen
suuntaviivat</A>, tai
<A href="http://www.fsf.org/">Free Software Foundationin</A> Web-sivuilta.
<H2><A name="disbelief">Useimmat ohjelmistot maksavat tuhansia markkoja.
    Kuinka voitte antaa pois omanne?</A></H2>
<P>Voisi kysyä paremminkin: kuinka ohjelmistoyritykset kehtaavat ottaa
niin paljon maksuja vastaan?
Ohjelmiston valmistus ei ole autonvalmistusta.
Kun olet tehnyt yhden kopion ohjelmistostasi, miljoonien lisäkopioiden
tekemisen tuotantokustannukset ovat hyvin pieniä (siihen, että 
Microsoftilla on niin monta miljardia pankissa, on syynsä).

<P>Katso asiaa toiselta puolen: jos sinulla olisi loputtoman paljon
hiekkaa saatavilla takapihallasi, oletettavasti haluaisit lahjoittaa
hiekkaa muillekin. Olisi aika tyhmää tilata ja maksaa kuorma-auto 
rahtaamaan sitä
muille.
Varmaankin mieluummin antaisit muiden tulla ja hakea sitä itse
(mikä vastaa sen hakemista verkosta), tai he voisivat maksaa jollekulle
kotiinkuljetuksesta (mikä vastaa CD:n ostamista).
Näin juuri Debian toimii, ja tämän takia useimmat CD-levyt ovat niin halpoja
(vähemmän kuin 30 markkaa kahdesta CD-levystä).

<P>Vaikka Debian perustuu talkootyöhön, meillä on kuluja.
Osta siis joltain 
<A href="$(DISTRIB)/vendors">CD-valmistajalta</A>, joka
<A href="$(HOME)/donations">lahjoittaa</A> osan tuloistaan Debianille.

<H2><A name="hardware">Mitä laitteita tuetaan?</A></H2>
<P>Melkein kaikkia tavallisia laitteita tuetaan.
Jos haluat varmistua kaikesta, mitä tuetaan, katso
<A href="http://metalab.unc.edu/mdw/HOWTO/Hardware-HOWTO.html">Linux Hardware
Compatibility HOWTO</A>.

<P>Muutamat yritykset hankaloittavat laitteidensa tukea, koska he eivät
paljasta näiden spesifikaatioita.
Siinäkin tapauksessa, että sinulla on kaupallinen laitteistoajuri, sinulle
saattaa aiheutua hankaluuksia, jos yritys menee konkurssiin tai lopettaa
omistamasi laitteen tuen. Varmistuaksesi siitä, että et joudu tällaisiin
hankaluuksiin, katso
<A href="$(HOME)/OpenHardware/">Open Hardware -spesifikaatio</A>.

<H2><A name="other">Mitä laiteympäristöjä tuetaan?</A></H2>
<P>Meillä on tällä hetkellä julkiset jakeluversiot 80x86-pohjaisille
koneille (386, 486, Pentium jne.) ja m68k-pohjaisille koneille
(Amiga, Atari ja Mac tämäntyyppisillä piireillä).
Meidän arviomme mukaan Sparc- ja Alpha-pohjaisia koneita tuetaan
Debianin versiosta 2.1 lähtien.

Saadaksesi lisäinformaatiota porttauksista
muihin laitealustoihin, katso
<A href="$(DEVEL)/release_info">versiofaktoja</A>.

<H2><A name="info">Etsin lisätietoja.</A></H2>
<P>Vilkaise <A href="$(DOC)/FAQ/">FAQ:iamme</A> (usein kysytyt kysymykset).
 
<H2><A name="why">En ole vieläkään vakuuttunut.</A></H2>
<P>Älä ole huolissasi.
Koska kovalevytila on halventunut, useimmilla on vähintään 500 megatavua
ylimääräistä tilaa vapaana.
Debian voidaan helposti asentaa tähän ylimääräiseen tilaan, ja
voi toimia nykykäyttöjärjestelmäsi ohessa.
Jos tarvitset lisätilaa, voit vain poistaa yhden käyttöjärjestelmistä
(kun olet nähnyt Linuxin voiman, olemme varmoja, ettei se ainakaan
ole Debian).

<P>Koska uuden käyttöjärjestelmän kokeilu vie osan arvokasta aikaasi, on
varautunut suhtautuminen ymmärrettävää.
Siksi olemme koonneet listan
<A href="why_debian">Debianin eduista ja haitoista</A>.
Tämän pitäisi auttaa sinua päättämään, onko kaikki vaivan arvoista.
Toivomme, että arvostat suoraa rehellisyyttämme.

<H2><A name="install">Hyvä. Kuinka saan Debianin käsiini?</A></H2>

<P>Voit joko ostaa sen <A href="$(DISTRIB)/vendors">CD</A>:llä
tai hakea sen
<A href="$(DISTRIB)/ftplist">ftp</A>:llä.

Katso sitten
<A href="ftp://ftp.debian.org/debian/dists/stable/main/disks-i386/current/install.html">asennusohjeitamme</A>.
Jollet ole jo sitä tehnyt, sinun pitäisi ensiksi katsoa 
<A href="http://metalab.unc.edu/mdw/HOWTO/Hardware-HOWTO.html">Linux Hardware
Compatibility HOWTO</A>-ohjetta.
Älä unohda katsoa luetteloa tarjoamistamme
<A href="$(DISTRIB)/packages">paketeista</A>
(toivottavasti et hämmenny suuresta määrästä).

<H2><A name="supp">Mikälaista tukea on saatavilla?</A></H2>
<P>Jos todellakin haluat maksaa jollekulle, on olemassa
<A href="$(HOME)/consultants/">yrityksiä</A>, jotka voivat
asentaa tai ylläpitää konettasi puolestasi.
Jos olet halukas lukemaan vähän, voit tehdä kaiken itse.
Jos jotain sellaista, mitä et pysty selvittämään, tulee vastaan,
voit kysellä
<A href="$(HOME)/support#mail_lists">postilistoillamme</A>,
erityisesti debian-user:illa.
Nopeat, ystävälliset, ilmaiset vastaukset,
parempaa palvelua on vaikea saada.

<P>IRC-käyttäjille on kanava osoitteessa irc.debian.org, #debian,
joka on omistettu Debianille.

<H2><A name="who">Keitä te kaikki oikeastaan olette?</A></H2>
Debiania tuottaa noin 300
<A href="$(DEVEL)/people">kehittäjää</A> maailman eri kolkissa, jotka
auttavat vapaa-aikanaan vapaaehtoisesti.
Ainoastaan osa kehittäjistä on tavannut toisensa henkilökohtaisesti.
Kommunikointi tapahtuu pääasiassa sähköpostitse ja irc.debian.org:in
IRC-kanavan #debian kautta. 

<H2><A name="history">Miten tämä kaikki alkoi?</A></H2>
<P>Debianin yksityiskohtainen historia on kuvattu
<A href="http://www.debian.org/~elphick/manuals.html/project-history/">
täällä</A>.
<P>Koska useat ovat kysyneet; Debian lausutaan englanniksi lähes samoin
kuin suomeksi.
Se juontaa juurensa Debianin luojien, Ian Murdockin ja vaimonsa Debran, 
etunimistä.

