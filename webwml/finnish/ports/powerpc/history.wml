#use wml::debian::template title="PowerPC-siirros -- Historia" NOHEADER="yes"
#include "$(ENGLISHDIR)/ports/powerpc/menu.inc"
#use wml::debian::translation-check translation="1.13"

<br>
<br>

<h1>Debian/PowerPC:n historia</h1>

<p>
 PowerPC-siirros sai alkunsa vuonna 1997 Würzburgissa järjestetyn German <a
 href="http://www.linux-kongress.de/">Linux Kongress</a>-tapahtuman yhteydessä,
 jolloin Debian-projektille sponsoroitiin kehitystöihin tarkoitettu <a href=
 "http://www.infodrom.north.de/Infodrom/tervola.html">PowerPC</a>.
</p>

<p>
 Onneksi toimivat käynnistys- ja root-levykkeet löydettiin <a href=
 "http://www.linuxppc.org/">LinuxPPC</a>:ltä ja pystyimme kokeilemaan
 joidenkin ohjelmien asennusta koneelle.  Valitettavasti tähän tarvittiin
 ohjelmia jotka toimivat vain MacOS:illa.  Ainoa keino niiden asentamiseen
 oli hankkia toinen MacOS-kone, jolla ne olivat jo asennettuna.  Koska datan
 siirto muiden ei-MacOS-koneiden välillä oli mahdollista vain
 msdos-alustettujen levykkeiden kautta, tästä kehkeytyi kana-muna-ongelma.
</p>

<p>
 Jotenkin onnistuimme kytkemään toisen levyn koneeseen ja asensimme Linuxin
 sille.  Kyseessä oli Applen kuuluisa DR 1.  Hetimiten aloitimme siirtämään
 dpkg:tä ja ystäviä uuteen järjestelmään.  Wau, se oli sittenkin mahdollista.
 Ensimmäisten pakettien siirtäminen ja rakentaminen sai aikaan suuren
 vaikutuksen.  Valitettavasti DR-1:n mukana ei tullut dynaamista linkittäjää
 ja jaettuja kirjastoja.  Lisäksi ongelmana oli että kirjastot ja
 otsaketiedostot olivat hieman vanhentuneita, emmekä pystyneet kääntämään
 uutta libc:tä.  Suurin ja vakavin ongelma olivat kuitenkin epäilyttävät
 kaatuilut, jotka myös sekoittivat tiedostojärjestelmät totaalisesti.
 Korjattavissa vain uudelleenasennuksella.
</p>

<p>
 Klee Dienes, Debian-kehittäjä hänkin, työskenteli tämän ongelman parissa
 ja toi pian julki <a
 href="ftp://ftp.infodrom.north.de/pub/Linux/linux-pmac/debian/mklinuxfs.tar.gz">mklinux-tarrapallon</a>
 tuoreemmasta järjestelmästä - hakkeroidusta Debian GNU/Linuxista.  Tämän
 tarrapallon mukana tuli vanha 1.99-versio libc:stä.  Sen jälkeen kone pyöri
 vakaasti verkossa ja pystyimme jatkamaan ponnistelujamme.  Käänsimme lukuisia
 paketteja ja huomasimme että muutamat otsaketiedostot eivät olleet kunnollisia
 ja että monia ohjelmia ei pystytty kääntämään normaalilla kääntäjällä.
</p>

<p>
 Niinpä Joel Klecker, tuolloin vielä tuoreehko Debian-kehittäjä, aloitti
 työskentelyn egcs:n ja sen PowerPC:llä tapahtuvan kääntämisen parissa.
 Kun tämä oli valmis, seuraavana työlistalla oli sen hetkiset libc-versiot.
 Kävi ilmi että libc-1.99-versio ei ollut yhteensopiva tulevan pre2.1-version
 kanssa, jota tarvittiin, jotta siirros voitaisiin siirtää vakaalle asteelle.
</p>

<p>
 Tässä vaiheessa Hartmut Koptein siirtyi m68k-siirroksen parista
 powerpc-siirrokseen ja aloitti sen kehitystyön. Kehitysversioita
 Debian/PowerPC:stä on ollut saatavilla vuosina 1998 ja 1999.
</p> 

<p>
 Siirros julkaistiin virallisesti ensi kertaa Debian GNU/Linux 2.2:n
 ("potato") yhteydessä, elokuussa 2000.
</p>

<p>
 Siirroksen kehittäminen jatkuu. build-taustasovellusta ajetaan
 voltaire.debian.org-palvelimella, Debian-kehittäjä Daniel Jacobowitzin
 lahjoittamalla PowerPC-koneella.
</p>
