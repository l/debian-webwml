#use wml::debian::template title="PowerPC-siirros (PowerMac)" NOHEADER="yes"
#include "$(ENGLISHDIR)/ports/powerpc/inst/menu.inc"
#use wml::debian::translation-check translation="1.13"

<center>
<h1>Debian GNU/Linux PowerPC PowerMac-sivu</h1>
</center>

<p>
  Tällä sivulla on joitain tärkeimpiä seikkoja Debianin asennuksesta
  PowerMaciin. Yksityiskohtaisempia tietoja löydät tutustumalla <a href=
  "$(HOME)/releases/stable/powerpc/install">loistavaan asennusoppaaseen</a>.
  Debianin asennusryhmä on viettänyt useita pitkiä tunteja yrittäessään vastata
  kysymyksiisi etukäteen ja tarjota erinomaisesti kirjoitettua opastusta
  asentaessasi Debiania.

<p>
  Debian PowerMac-järjestelmän kaksoiskäynnistys Mac OS:n ja/tai Mac OS
  X:n kanssa on hyvinkin mahdollista, itse asiassa NewWorld Maceille on
  olemassa melko elegantteja ratkaisuja kyseiseen tarkoitukseen. Kuitenkin,
  jos suunnittelet Mac OS X:n uudelleenasennusta, tee se ennen Debianin
  asennusta. Mac OS X:n asennusohjelma on varsin epäystävällinen olemassa olevia
  järjestelmiä kohtaan asentaessaan itsensä. Piakkoin voi olla myös mahdollista
  ajaa Debiania Darwin-järjestelmässä.

<p>
  Pääsääntöisesti, viimeisimmät 2.4-sarjan Linux-ytimet tukevat paremmin
  laitteistoa joka on vuosimallia 2001 tai uudempaa. Normaali Debian-asennus
  käyttää yhä 2.2-sarjan ydintä, joka yleensä toimii. Mutta varusteet kuten
  ääni, lepotoiminto, airport ja vastaavat eivät ole hyvin tuettuja, jos
  lainkaan, 2.2-sarjan ytimissä. Joten jos koneesi on uudehko, tee normaali
  asennus, ja kun se on valmis, suorita ytimen päivitys. Debian on tehnyt
  ytimen päivitysprosessista yhtä helpon kuin uuden ohjelman asennuksesta -
  mikä taas on erittäin helppoa Debianissa.

<p>
  Joudut osioimaan kiintolevysi; Linux täytyy asentaa omalle
  osiolle/osioille. Jos järjestelmässäsi on yksi kiintolevy, on välttämätöntä
  ottaa varmuuskopio koko järjestelmästä ja palauttaa se kun osiointi on
  tehty. Muutamat kolmannen osapuolen osiointityökalut saattavat pystyä osion
  "kutistamiseen" jotta saat tilaa uusille osioille, tuhoamatta jo olemassa
  olevia tietoja, mutta nekin neuvovat epäilemättä varmuuskopion tekemistä.
  Drive Setup ei tarjoa mahdollisuutta osion pienentämiseen, se poistaa kaiken
  vanhan tiedon koko levyltä.

<p>
  1 Gigatavu on luultavasti riittävä määrä levytilaa kokeilutyyppiselle
  Linux-järjestelmälle. Vähempikin riittää, mahdollisesti jopa niinkin vähän
  kuin 200 Megatavua todella riisutulle perusjärjestelmälle, mutta haluat
  varmaankin enemmän kuin pelkät perusteet.

<p>
  Kun olet osioinut kiintolevysi, on sinun hankittava jostain asennus-CD tai
  imuroitava asennusohjelmisto verkosta. Kun vihdoin pääset tekemään asennusta
  (asennusopas mieluummin käden ulottuvilla), vierähtää sen parissa mukavasti
  2-3 tuntia. Kokenut asentaja tekee perusasennuksen alle puolessa tunnissa.

<p>
  Jos komentorivin käyttö tuntuu hankalalta, asenna X-työpöytä kun olet
  saanut perusasennuksen valmiiksi. Harkitse asiaa kuitenkin toistamiseen:
  Linuxin voima piilee komentorivillä. Joitakin asioita on erittäin hankala
  tehdä graafisen liittymän kautta, kun taas komentoriviltä ne onnistuvat
  nopeasti ja tehokkaasti. Koska Linux-järjestelmä on komentorivipohjainen,
  on olemassa joitakin toimintoja jotka voi suorittaa ainoastaan komentorivin
  kautta. Oletusjärjestelmään kuuluu 6 komentorivikonsolia ja yksi graafinen.
  Noilla muilla konsoleilla saat paljon aikaiseksi sillä välin kun selailet
  www-sivuja verkossa... näin saat hyödynnettyä molempien parhaat puolet.

<p>
  PowerPC-alusta toimii todella hyvin Linuxilla. Tätä arvostetaan paljon
  Linux-maailmassa. Nauti, ja muistathan antaa jotakin myös takaisin! 

<p>
  Apua OldWorld Macien Quikille löytyy osoitteesta <a href=
  "http://penguinppc.org/bootloaders/quik/">http://penguinppc.org/bootloaders/quik/</a>.

<p>
  Yksityiskohtaisempia tietoja eri Mac-malleista ja erityisesti tietoa minkä
  tahansa mallin OpenFirmwaren käsittelystä löydät <a href=
  "http://www.netbsd.org/Ports/macppc/models.html">NetBSD:n PowerPC-mallien luettelosta</a>.
  Koska heidän asennuksensa vaatii ensin OpenFirmwaren asettamisen kuntoon,
  he ovat asiantuntijoita sen asian suhteen.

