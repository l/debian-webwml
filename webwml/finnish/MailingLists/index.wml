#use wml::debian::template title="Postilistat"
#use wml::debian::translation-check translation="1.13"

<p>Debian GNU/Linuxia kehitetään hajautetusti ympäri maailmaa.  Siksi
sähköposti on kätevin tapa keskustella erinäisistä asioista.  Suuri
osa keskusteluista Debianin kehittäjien ja käyttäjien kanssa käydään
useilla <a
href="http://www.foldoc.org/foldoc/foldoc.cgi?query=mailing+list">postilistoilla</a>.

<p>Useat postilistat ovat koko maailmalle avoimia, joten kuka tahansa
voi lukea kaikki lähetetyt postit ja osallistua itse keskusteluun.
Haluamme rohkaista auttamaan Debianin kehityksessä ja levittämään
sanaa vapaista ohjelmistoista.  Muutamat listoista ovat avoinna
ainoastaan virallisille Debian-kehittäjille; älä kuitenkaan tulkitse
tätä suljettuna kehitysmallina, aina ei vain ole järkevää keskustella
sisäisistä asioista ei-kehittäjien kanssa.

<p>Kaikki alkuperäiset Debianin postilistat pyörivät erityisellä
palvelimella käyttäen automaattiseen postien lähettämiseen ohjelmaa
nimeltä SmartList.  Tämän palvelimen nimi on
<code>lists.debian.org</code>.  Kaikki postitukset, liittymis- ja
poistumis-viestit lähetetään annettuun osoitteeseen tässä koneessa.

<h2><a name="subunsub">Liittyminen/poistuminen</a></h2>

<p>Kuka tahansa voi itsekseen liittyä/poistua postilistoilta, joille
liittyminen on avointa.

<p>Voit käyttää yksinkertaista www-lomaketta <a
href="subscribe">liittymiseen</a> tai <a
href="unsubscribe">poistumiseen</a> listoilta. <a
href="subscribe">Lomake listoille liittymiseen</a> sisältää
täydellisen listain kaikista postilistoista kuvauksen ja
liittymispolitiikan kera.

<p>Pyynnöt liittyä tai poistua voi myös lähettää sähköpostitse
erityiseen hallintaosoitteeseen, joka on eri kuin listan osoite.
<strong>Liittymis- ja poistumis-viestejä EI saa lähettää postilistan
yleiseen osoitteeseen.</strong>

<p>Liittyäksesi tai poistuaksesi postilistalta, lähetä postia osoitteeseen

<p><var>&lt;listannimi&gt;</var>-REQUEST@lists.debian.org

<p>käyttäen Asia- tai Aihe-otsakkeessa (engl. sähköpostiohjelmissa
"Subject") sanaa "subscribe" tai "unsubscribe".

<p><strong>Muistathan -REQUEST&nbsp;-osan osoitteesta,
kiitos.</strong>

<p>Osana liittymisprosessia sinulle lähetetään sähköposti, johon sinun
täytyy vastata päästäksesi listalle.  Tätä varmistuskeinoa käytetään
estämään ihmisiä liittämästä muita kuin itsensä listalle ilman lupaa.

<h2>Käyttäytymisohjeet</h2>

<p>Kun käytät Debianin postilistoja, noudata näitä sääntöjä:</p>

<ul>
  <li>Älä lähetä <em><a
href="http://www.foldoc.org/foldoc/foldoc.cgi?query=spam">\
roskapostia</a></em>; katso <a href="#ads">mainostuspolitiikka</a>
alempaa.
  <li>Lähetä kaikki viestisi englanniksi.  Käytä muita kieliä vain
postilistoilla, joilla se on eksplisiittisesti sallittu (kuten ranska
listalla debian-user-french).
  <li>Varmistu, että käytät asiaan soveltuvaa listaa.  Eritysesti älä
lähetä käyttäjiin liittyviä kysymyksiä kehittäjille tarkoitetuille
postilistoille.
  <li>Katkaise rivisi 80-merkkisiksi tai lyhyemmiksi normaalissa
      keskustelussa.  Pidemmät rivit ovat hyväksyttyjä tietokoneiden
      tuottamissa tulosteissa (esim. <kbd>ls -l</kbd>).
  <li>Älä lähetä automaattisia "out-of-office"- tai "lomalla"-viestejä.
  <li>Älä lähetä liittymis- tai eroamispyyntöjä listalle; käytä
      <tt>-request</tt>-osoitteita sen sijaan.
  <li>Älä koskaan lähetä HTML-viestejä; käytä perustekstiä sen sijaan.
  <li>Vältä lähettämästä suuria liitetiedostoja.
  <li>Kun vastaat viesteihin postilistoilla, älä lähetä kopiota (CC)
      alkuperäisen viestin lähettäjälle elleivät he erikseen sitä pyydä.
  <li>Jos lähetät viestejä listoille, joita et ole tilannut, muista
      aina huomauttaa asiasta viestissäsi.
  <li>Älä käytä siivotonta kieltä; sitäpaitsi osa vastaanottajista saa
listan pakettiradion kautta, jossa kiroilu on laitonta.
  <li>Älä yritä <em><a
href="http://www.foldoc.org/foldoc/foldoc.cgi?query=flame">\
fleimata</a></em>; se ei ole kohteliasta.
</ul>

<h2>Postilistojen arkistot</h2>

<p>Huomaathan, että kaikki listoille lähetetyt sähköpostit
tallennetaan julkiseen <a
href="http://lists.debian.org/">postilistojen arkistoon</a>.  Kuka
tahansa voi arkistosta katsella ja <a
href="http://lists.debian.org/search.html">etsiä</a> vanhoja listoille
lähetettyjä posteja.

<p>Joitakin postilistojen <a
href="http://lists.debian.org/stats/">käyttötilastoja</a> on myös
näkyvillä samoin kuin myös <a
href="disclaimer">vastuuvapauslausuma</a>.

<h2>Listojen ylläpito</h2>

<p>Jos haluat pyytää uutta postilistaa, lue <a
href="HOWTO_start_list">KUINKA-dokumentti</a>.

<p>Yhteyden listojen ylläpitäjään saat lähettämällä sähköpostia
osoitteeseen <a
href="mailto:listmaster@lists.debian.org">listmaster@lists.debian.org</a>
tai <a href="../Bugs/Reporting">tekemällä vikailmoituksen</a>
pseudopaketista <a
href="http://bugs.debian.org/lists.debian.org">lists.debian.org</a>.

<h2><a name="ads">Debianin postilistojen mainostuspolitiikka</a></h2>

<p>Nämä menettelytavat on tarkoitettu estämään roskapostia
postilistoilla.

<p>Kaupalliset mainokset ovat sallittuja Debianin postilistoilla
maksua vastaan.  Hinta mainoksille on vähintään 1000 Yhdysvaltain
dollarin lahjoitus <a
href="http://www.spi-inc.org/donations">"Software in the Public
Interest" (SPI:lle)</a>.  Yksi lahjoitus per mainos, kiitos.  Jos
haluat maksaa vasta jälkikäteen, listan ylläpitäjä veloittaa sinulta
1999 Yhdysvaltain dollaria.  Ylläpitäjä lahjoittaa tämän summan
vähennettynä veloituskulut SPI:lle.  Huomaathan, että listat jaellaan
automaattisesti, joten viestejä ei lueta tai tarkisteta millään tavoin
ennen lähetystä.

<p>Mainoksen lähettäminen listalle osoittaa sinun
<ul>
  <li>hyväksyneen hinnan,
  <li>luopuvan kaikista mainokseesi liittyvistä korvausvaatimuksista
      ylläpitäjää vastaan ja
  <li>olevan vastuussa kaikista laillisista ja liiketoiminnallisista
      kuluista jotka aiheutuvat jälkikäteen aiheutuvasta perinnästä.
</ul>

Meidän vastuumme on rajoitettu vilpittömin mielin tehtyyn yritykseen
toimittaa viestisi.

<p>Halvempia hintoja ja/tai ilmaisia lähetyksiä on tarjolla Debianiin
liittyville mainoksille.  Näistä täytyy kuitenkin neuvotella etukäteen
ylläpitäjän kanssa, jotta saisit alennuksen tai hinnasta
luovuttaisiin.
