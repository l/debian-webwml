#use wml::debian::template title="Lisenssitietoutta CD-levyjen toimittajille"
#use wml::debian::translation-check translation="1.15"

# Source thread: https://lists.debian.org/debian-legal-0207/msg00192.html

<p>Koska Debian-järjestelmä koostuu suuresta määrästä ohjelmistoja, jotka 
ovat <a href="http://www.gnu.org/copyleft/gpl.html">GNU GPL</a> -lisenssin 
alaisia, jokaisen toimittajan täytyy varmistua siitä että lisenssiä ei rikota. 
Jos jakelet Debiania tai osia siitä käännetyssä (binääri) muodossa, lue 
alla olevat selitykset ja neuvot.</p>

<p><strong>Koska tekijänoikeuslait ovat erilaisia eri puolilla maailmaa, 
Debian-projekti ei pysty tarjoamaan lainopillisia neuvoja. Ota yhteyttä 
paikalliseen asianajajaan selvittääksesi lailliset velvoitteesi levittäessäsi 
Debiania.</strong></p>

<p>GNU GPL -lisenssin alaisen, binääri- tai objektikoodimuotoisen, ohjelmiston 
jakelu joko Internetin kautta CD-vedoksina tai painetun tai poltetun CD-levyn 
muodossa, velvoittaa toimittajan (kaupallisen tai ei-kaupallisen) ilmoittamaan 
ohjelmiston vastaanottajalle kuinka ohjelmiston lähdekoodi on saatavissa. 
Lähdekoodin on oltava käyttäjän saatavilla vähintään kolmen vuoden ajan. 
Ohjaaminen kolmannen osapuolen FTP-palvelimelle (esim. Debian-projekti) 
ei ole riittävää!</p>

<p>GPL-lisenssiä lainaten ja tulkiten (kursivoidut kohdat Mikko Välimäen <a 
href="http://www.turre.com/licenses/gpl_fi.php">epävirallisesta GPL-lisenssin suomennoksesta</a>):</p>

<p>3. <em>Lisenssin saajalla on oikeus kopioida ja levittää Ohjelmaa (tai siihen 
perustuvaa teosta, Kohdan 2 mukaisesti) objektikoodina tai ajettavassa 
muodossa yllä esitettyjen Kohtien 1 ja 2 mukaisesti edellyttäen lisäksi, että 
yksi seuraavista ehdoista on täytetty:</em></p>

    <p>a) <em>Ohjelman mukaan liitetään täydellinen koneella luettava 
		lähdekoodi, joka on levitettävä yllä mainittujen Kohtien 1 ja 2 ehtojen 
		mukaisesti välineellä, jota käytetään yleisesti ohjelmistojen jakeluun;</em></p>

<p>Toimittaja tarjoaa binäärimuotoisesta versiosta myös täydellisen ja vastaavan
lähdekoodiversion. Jos asiakkaat lataavat binäärit jostain Internetissä 
sijaitsevasta arkistosta, lähdekoodin lisääminen samaan arkistoon on 
riittävää; toimittajan ei tarvitse vaatia käyttäjiltä lähdekoodin lataamista.</p>

		      <div class="center">TAI</div>

    <p>b) <em>Ohjelman mukaan liitetään vähintään kolme vuotta voimassa oleva 
		kirjallinen tarjous luovuttaa kelle tahansa kolmannelle osapuolle, 
		enintään lähdekoodin fyysisen levittämisen hinnalla, täydellinen koneella 
		luettava lähdekoodi, joka on levitettävä yllä mainittujen Kohtien 1 ja 2 
		ehtojen mukaisesti välineellä, jota käytetään yleisesti ohjelmistojen 
		jakeluun;</em></p>

<p>Toimittajan täytyy tehdä asiakkaalle kirjallinen tarjous täydellisen ja 
vastaavan lähdekoodin tarjoamisesta kelle tahansa (ei pelkästään omille 
asiakkailleen) vähintään kolmen vuoden ajan. Toimittaja voi kuitenkin veloittaa 
normaalit kulut lähdekoodi-CD-levyjen valmistamisesta ja jakelusta. Pelkkä 
osoittaminen kolmanteen osapuoleen (esim. toinen yritys joka myy 
lähdekoodi-CD-levyjä tai Debian-arkisto) ei ole riittävää. Jos kirjallista 
tarjousta ei ole, lähdekoodi tulee tarjota etukäteen.</p>

		      <div class="center">TAI</div>

    <p>c) <em>Ohjelman mukaan liitetään Lisenssin saajan tieto tarjouksesta, 
		joka koskee lähdekoodin levittämistä. (Tämä vaihtoehto on sallittu vain 
		ei-kaupalliseen levittämiseen ja sillä ehdolla, että ohjelma on saatu 
		objektikoodina tai ajettavassa muodossa yllä mainitun alakohdan b 
		mukaisesti)</em></p>

<p>Jos toimittaja on ei-kaupallinen järjestö, ja on saanut binäärien
mukana edellä mainitun kohdan b) mukaisen tarjouksen, tällöin toimittaja
voi pelkästään liittää edelleen kyseisen tarjouksen.</p>

<h3>Ehdotetut menettelytavat</h3>

<p>Jokaisen joka jakelee Debianin binääri-CD-levyjä tai CD-vedoksia 
(tai jopa binääripaketteja eri medioiden, esim. Internetin kautta) täytyy 
tarjota täydellinen ja vastaava lähdekoodi kaikista ohjelmistopaketeista 
jotka on julkaistu GNU GPL -ehtojen alaisina.</p>

<p>Jos lähdekoodi-CD-levyjä ei tarjota säännöllisesti, yksi tapa tämän 
vaatimuksen täyttämiseksi on valmistaa vastaavat lähdekoodiarkistot 
sisältävät CD-levyt ja varastoida ne. Tämän lisäksi toimittajan on tehtävä 
kirjallinen, binäärijakelun julkaisuhetkestä kolme vuotta voimassa oleva, 
ilmoitus asiakkaalle jossa mainitaan täydellisen ja vastaavan 
lähdekoodin olevan saatavilla niin pyydettäessä.</p>

<p>Helpoin tapa on kuitenkin jaella sekä binääri- että lähdekoodi-CD-levyt 
samanaikaisesti ja samaan hintaan. Koska CD-levyt ovat nykyään suhteellisen 
edullisia, hankintahinta nousee vain hiukan.</p>

<h3>Lisäselvitys</h3>

<p>Osoittaminen kolmannen osapuolen FTP-palvelimelle ei ole riittävää 
kahden seuraavan seikan vuoksi:</p>

<ul>

<li>Asiakkaan vaatimus täydellisestä ja vastaavasta lähdekoodista 
kohdistuu toimittajaan, ei kolmanteen osapuoleen, koska asiakas 
on vastaanottanut binäärijakelun toimittajalta, ei kolmannelta osapuolelta.

<li>Kun osoitettu kolmas osapuoli päivittää tai poistaa lähdekoodipaketin 
palvelimeltaan tai lähdekoodi-CD-levyltä, vastaava lähdekoodipaketti ei ole 
enää asiakkaan saatavilla.

</ul>

<p>Kun lähdekoodipakettia (GNU GPL -lisenssin alaista) jaellaan, tai 
muutetaan ja jaellaan sen jälkeen, on myös vastaava lähdekoodi 
asetettava saataville tai vähintään talletettava se muuanne. Jos 
asiakas tai käyttäjä pyytää lähdekoodia myöhemmin, on oltava 
mahdollista toimittaa vastaava lähdekoodi.</p>

<p><a href="http://www.fsf.org/">Free Software Foundation</a> ylläpitää 
Usein Kysytyistä Kysymyksistä (ja vastauksista) listaa, joka saattaa 
tuoda lisää selvyyttä edellä mainittuihin asioihin:</p>

<ol>
<li> <a href="http://www.gnu.org/licenses/gpl-faq#DoesTheGPLRequireAvailabilityToPublic">\
     Jos jakelen GPL-lisenssin alaista ohjelmistoa korvausta vastaan, 
     olenko myös velvoitettu tuomaan sen yleiseen jakeluun korvauksetta?</a>

<li> <a href="http://www.gnu.org/licenses/gpl-faq#GPLCommercially">\
     Jos käytän ohjelmiston osaa joka on hankittaessa ollut GNU 
		 GPL -lisensoitu, voinko muuttaa alkuperäistä koodia, kääntää siitä uuden 
		 ohjelman ja sen jälkeen jaella uutta ohjelmaa kaupallisessa 
		 tarkoituksessa?</a>

<li> <a href="http://www.gnu.org/licenses/gpl-faq#DistributeWithSourceOnInternet">\
     Haluan jaella binäärejä ilman vastaavaa lähdekoodia. Voinko tarjota 
     lähdekoodin FTP:n kautta postittamisen sijaan?</a>

<li> <a href="http://www.gnu.org/licenses/gpl-faq#SourceAndBinaryOnDifferentSites">\
     Voinko laittaa binäärit omalle palvelimelleni ja lähdekoodin jonkun 
     muun palvelimelle?</a>

<li> <a href="http://www.gnu.org/licenses/gpl-faq#DistributeExtendedBinary">\
     Haluan jaella GPL-lisensoidun ohjelman laajennettua versiota 
		 binäärimuodossa. Onko riittävää jos jakelen alkuperäisen version 
		 lähdekoodia?</a>

<li> <a href="http://www.gnu.org/licenses/gpl-faq#DistributingSourceIsInconvenient">\
     Haluan jaella binäärejä, mutta täydellisen lähdekoodin jakelu 
     on hankalaa. Riittääkö jos annan käyttäjien saataville alkuperäisen 
     version muutostiedostot binäärien ohessa?</a>

<li> <a href="http://www.gnu.org/licenses/gpl-faq#AnonFTPAndSendSources">\
     Haluan jaella binäärejä anonyymin FTP:n kautta, mutta lähettää 
     lähdekoodin vain niille jotka sen tilaavat.</a>

<li> <a href="http://www.gnu.org/licenses/gpl-faq#HowCanIMakeSureEachDownloadGetsSource">\
     Kuinka voin varmistaa että jokainen käyttäjä, joka imuroi 
     binäärit, saa myös lähdekoodin?</a>

<li> <a href="http://www.gnu.org/licenses/gpl-faq#CompanyGPLCostsMoney">\
     Huomasin että eräällä yrityksellä on kopio GPL-lisenssin alaisesta 
     ohjelmasta, ja se on maksullinen.  Rikkovatko he GPL-lisenssiä, koska 
     ohjelma ei ole saatavilla Internetistä?</a>

</ol>
