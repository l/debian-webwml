#use wml::debian::template title="Avainten allekirjoittaminen"
#use wml::debian::translation-check translation="1.6"

<p>Koska useat kehittäjät tapaavat toisiaan messuilla ja
konferensseissä, ovat he ottaneet tavaksi allekirjoittaa toistensa
GnuPG-avaimia ja näin kasvattaa luottamusverkkoa.  Erityisesti uusille
ihmisille projektissa avainten allekirjoittaminen ja muiden kehittäjien
tapaaminen on ollut erittäin mielenkiintoista.</p>

<p>Tämän ohjeen tarkoitus on auttaa sinua huolehtimaan
avaintenallekirjoitustilaisuudesta.  Henkilöiden pitäisi
allekirjoittaa avain vain varmistuttuaan vähintään näistä
ehdoista:</p>

<ol>

<li>Avaimen omistaja todistaa allekirjoittajalle, että henkilöllisyys
UIDissa todellakin kuuluu avaimen omistajalle näyttämällä mitä tahansa
todistetta, johon allekirjoittaja suostuu luottamaan.  Yleensä tämä
tarkoittaa, että avaimen omistajan tulee näyttää hallituksen
varmentama kuvallinen henkilöllisyystunniste, jonka tiedot täsmäävät
avaimen omistajaan.  (Jotkut allekirjoittajat tietävät, että
hallituksien antamat henkilöllisyystodisteet on helppo väärentää ja
näitä myöntävien viranomaisten luotettavuus on usein kyseenalainen,
joten he voivat vaatia lisäksi/vaihtoehtoisesti muita todisteita
henkilöllisyysdestä).

<li>Avaimen omistaja varmistaa, että allekirjoitettavan avaimen
sormenjälki on todellakin heidän omansa.

</ol>

<p>Tärkeätä on huomata, että jos avaimen omistaja ei aktiivisesti
osallistu vaihtoon, et pysty viemään loppuun joko ensimmäistä tai
toista ehtoa.  Kukaan muu ei voi osallisuutta täyttää ensimmäistä
ehtoa avaimen omistajan puolesta, koska silloin kuka tahansa pystyisi
varastamalla henkilöllisyystodistuksen saamaan allekirjoituksen
luomalleen PGP-avaimelle esittämällä olevansa avaimen omistajan
edustaja.  Kukaan ei voi myöskään huolehtia toisesta ehdosta avaimen
omistajan puolesta, koska tällöin edustaja pystyisi korvaamaan
sormenjäljen toisen PGP-avaimen, jossa olisi omistajan nimi,
sormenjäljellä ja näin saada joku allekirjoittamaan väärä avain.</p>

<ul>

<li>Tarvitset tulostettuja GnuPG-sormenjälkiä ja
henkilöllisyystodistuksen todistaaksesi henkilöllisyytesi (passi,
ajokortti tai muu vastaava).

<li>Sormenjälki annetaan henkilölle, jonka pitäisi allekirjoittaa
avaimesi tapaamisen jälkeen.

<li>Jos sinulla ei ole vielä GnuPG-avainta, luo sellainen komennolla
<code>gpg --gen-key</code>.

<li>Allekirjoita avain ainoastaan kun allekirjoitettavan avaimen
omistaja on todistanut henkilöllisyytensä.

<li>Tapaamisen jälkeen sinun täytyy hakea GnuPG-avain
allekirjoittaaksesi sen.  Seuraavasta voi olla apua:

<pre>
       gpg --keyserver keyring.debian.org --recv-keys 0xDEADBEEF
</pre>

<p>Jos henkilö, jonka avaimen haluat allekirjoittaa ei ole Debianin
avainrenkaassa, korvaa <code>keyring.debian.org</code> julkisella
avainpalvelimella, kuten <code>pgpkeys.pgp.net</code> (joka nimestä
huolimatta säilöö myös GnuPG-avaimia).</p>

<p>Huomaa, että voimme käyttää avaimen viimeistä kahdeksaa
heksadesimaalia tässä ja muissa GnuPG-toiminnoissa.  Myös etuliite
<tt>0x</tt> on valinnainen.</p>

</li>

<li>Allekirjoittaaksesi avaimen, mene valikkoon komennolla

<pre>
       gpg --edit-key 0xDEADBEEF
</pre>

<li>GnuPGssä valitse kaikki uidit allekirjoitusta varten komennolla
<code>uid n</code>, jossa <code>n</code> on uid:n numero, joka näkyy
valikossa.  Voit myös painaa enteriä allekirjoittaaksesi kaikki
uidit.</li>


<li>Allekirjoittaaksesi avaimen, kirjoita <code>sign</code>.  Tällöin
sinulle näytetään allekirjoitettavan avaimen sormenjälki, jota sinun
pitäisi verrata siihen, jonka sait tapaamaltasi henkilöltä.

<li>Sulje GnuPG komennolla <code>quit</code>

<li>Varmistaaksesi, että olet allekirjoittanut avaimen oikein, voit tehdä:

<pre>
       gpg --list-sigs 0xDEADBEEF
</pre>

<p>Tulosteessa sinun pitäisi nähdä oma nimesi ja sormenjälki (lyhyessä
muodossa).</p>

</li>

<li>Varmistettuasi, että kaikki meni hyvin, voit lähettää
allekirjoittamasi avaimen sen omistajalle komentamalla:

<pre>
       gpg --export -a 0xDEADBEEF &gt; jonkun.key
</pre>

<p>Valitsin <code>-a</code> tulostaa avaimen ASCII-muodossa, jotta se
voidaan lähettää ilman pelkoa korruptoitumisesta matkalla.</p>

</li>

<li>Jos joku allekirjoittaa sinun avaimesi tällä tavoin, voit lisätä
sen Debianin avainrenkaaseen komentamalla:

<pre>
       gpg --import minunallekirjoitettu.key
       gpg --keyserver keyring.debian.org --send-keys <var>&lt;avaimesi id&gt;</var>
</pre>

<p>Voi kestää jonkin aikaa ennen kuin avainrenkaan ylläpitäjät
päivittävät avaimesi, joten ole kärsivällinen.  Voit myös lähettää
päivitetyn avaimesi julkisille avainpalvelimille.</p>

</li>

</ul>

<h3>Mitä sinun ei pitäisi tehdä</h3>

<p>Sinun ei pitäisi koskaan allekirjoittaa sellaisen henkilön avainta,
jota et ole tavannut henkilökohtaisesti.  Avaimen allekirjoittaminen
muulla perusteella kuin ensikäden tietoon tuhoaa Luottamusverkon
hyödyn.  Jos jonkun ystävä esittää muille kehittäjille sinun
henkilöllisyystodistuksesi ja sinun sormenjäljen, mutta sinä et ole
paikalla varmistamassa, että sormenjälki kuuluu sinulle, millä
perusteella muut kehittäjät voivat yhdistää sormenjäljen
henkilöllisyystodistukseen?  Heillä on vain ystäväsi sana ja muut
allekirjoitukset avaimessasi -- tämä ei ole yhtään parempi kuin jos he
olisivat allekirjoittaneet sinun avaimesi vain siksi, koska muutkin
henkilöt ovat sen allekirjoittaneet!</p>

<p>On toki mukavaa saada monia allekirjoituksia avaimellesi, ja siksi
on houkuttelevaa oikaista pari mutkaa matkalla.  Mutta luotettavien
allekirjoitus saaminen on tärkeämpää kuin useiden allekirjoituksien
saaminen, joten on erittäin tärkeää, että pidämme
avaimenallekirjoitusprosessin niin puhtaana kuin voimme.  Jonkun
avaimen allekirjoittaminen on merkki siitä, että sinulla on ensikäden
tietoa avaimenhaltijan henkilöllisyydestä.  Jos allekirjoitat avaimen
tarkoittamatta sitä, Luottamusverkkoon ei voi enää luottaa.</p>
