#use wml::debian::template title="Hamburger Computer Tage 2003 -- Raportti"
#use wml::debian::translation-check translation="1.7"

<p>Debian-projekti kutsuttiin mukaan tähän näyttelyyn ja osallistumaan
aktiivisesti jaetulla osastolla, jota ystävällisesti sponsoroi <a
href="http://www.nmmn.com/">New Media Markets &amp; Networks</a>
(NMMN).  Osastomme naapureina olivat (ei missään tietyssä järjestyksessä)
KDE-ryhmä, GNOME-projekti (edustajana Christian Meyer) ja PingoS (Winterhuden
koululta).  Klaus Knopper esitteli <a href=
"http://www.knopper.net/knoppix/">Knoppix</a>-CD:nsä uusia ominaisuuksia
NMMN:n osastolla.</p>

<h3>Perjantai, 24. tammikuuta 2003</h3>

<p>Debianin osasto pystytettiin perjantaina. Se ei kuitenkaan osoittautunut
erityisen helpoksi tehtäväksi.  Vierailijat eivät juurikaan antaneet aikaa
järjestelmien kunnolliselle peruskonfiguroinnille ja aloilleen asettumiselle.
Sen sijaan, saimme vastailla jatkuvaan kysymystulvaan ja asennus-, avustus-
ja tukipyyntöihin sekä kaikenlaisiin ehdotuksiin heti alusta lähtien.</p>

<p>Perjantaina onnistuimme avustamaan 4-5:ttä henkilöä Debianin asennuksessa
heidän kannettaviinsa, joiden kokoonpanossa ja laitteistossa ilmeni
kaikenlaisia ongelmia (kuten toimimattomia cdrom-asemia, tuntemattomia ja
tukea vailla olevia verkkokortteja jne.).  Päivän mittaan lähetimme myös
videokuvaa langattomassa verkossa, esitellen kuinka se onnistuu GNU/Linuxissa.
Valitettavasti verkossa ilmeni liikaa häiriötekijöitä, emmekä pystyneet
pitämään tätä yllä koko viikonlopun ajan.  Myöhemmin illalla Debian-tiimi
tapasi muita osaston näytteillepanijoita ja nautimme yhdessä todella upean
päivällisen.</p>

<h3>Lauantai, 25. tammikuuta 2003</h3>

<p>Lauantaina Debian valloitti kaikki näyttämöt <!-- ??? -->.  Olimme
tosiaankin ainoa osasto, joka oli koko ajan valtaisan vierailijamäärän
ympäröimä.  Tällä kertaa meillä oli myös esitteillä melkoisen mukava
"leikkikalu": SGI Indy, jolla ajettiin tietenkin suosikkijakeluamme.
Eksoottisin laite oli kuitenkin Andreas Müllerin mukanaan tuoma Playstation.
Muutamia lapsia Winterhuden koululta saapui osastollemme ja heille
järjestettiin mahdollisuus pelailla joitakin pelejä.  Tuxracer näytti olevan
kaikkein suosituin.</p>

<p>Merkittävä maininta on tehtävä eräästä pikkutytöstä, joka sai hiljenemään
ympärillään olevat vierailijat.  Jokainen keskeytti puhumisen tai mitä hyvänsä
olikaan tekemässä, ainoastaan seuratakseen häntä ja hänen tekemisiään.
Ottamamme <a href=
"http://www.linux-debian.de/events/hct_gallery_2003.html">kuvat</a> ovat ainoa
tapa kuvailla tilannetta, kun hän pelaili <a href=
"$(HOME)/devel/debian-jr/">Debian Jr.</a>-projektin <a href=
"http://packages.debian.org/gcompris">gcompris</a>ia.</p>

<p>Lauantai-illasta muodostui myös erittäin miellyttävä, <a href=
"http://www.linuxtag.org/">LinuxTag e.V.</a>:n ja Free Software Foundationin
järjestämän tapaamisen merkeissä.  He kutsuivat useita GNU/Linux-projektin
jäseniä päivälliselle.  George Greve ja Nils Magnus pitivät lyhyet puheet
päivällisen lomassa.  Jokainen sai mahdollisuuden keskustella erinäisistä
asioista, ratkaisuista, ongelmista, suuntauksista ja ideoista.  GNOME-projekti,
keskusteltuaan pitkän tovin Klaus Knopperin kanssa, päätti että saattaisi olla
hyvä ajatus luoda uusi Knoppix CD, joka käyttäisi GNOMEa KDEn sijaan.  Jan
Palic puhui GNU/Linuxin tulevaisuudesta työasemakäytössä, toimisto- ja
kotikäytössä.  OpenOffice.org nousi esille, luonnollisestikin, yhtenä
tärkeimmistä ohjelmistoista kyseisissä ympäristöissä.  Ilta venähti pitkäksi
ja viimeiset poistuivat ravitsemusliikkeestä aamu yhden kieppeillä suunnistaen
jatkoille muihin pippaloihin.</p>

<h3>Sunnuntai, 26. tammikuuta 2003</h3>

<p>Sunnuntai oli jälleen erittäin kiireinen näyttelypäivä Debian-tiimille,
lisävoimia ryhmäämme saimme Martin 'Joey' Schulzelta.  Hän piti kaksi
puhetta, edustaen Debiania.  Ensimmäinen käsitteli projektin kehitysprosessia
ja yleistä rakennetta.  Toisessa esiteltiin Debian GNU/Linuxin asennusta
tavalliseen x86-pohjaiseen koneeseen.  Andreas Müller suoritti asennusta
samalla kun Joey selitti jokaisen askeleen ja vastaili kysymyksiin.  Vaikka
esitykselle varattu 45 minuutin aika loppuikin kesken, koneelle saatiin
asennettua täydellinen järjestelmä X:n ja KDE:n kera.</p>

<p>NMMN järjesti myös useita esityksiä, joista muutamissa käsiteltiin
OpenOffice.org:ia .  Tämän seurauksena Jan Palic sai osakseen paljon
huomiota, koska hän on yksi OpenOffice.org:in parissa säännöllisesti
työskentelevistä henkilöistä. Myös muut OpenOffice.org:in edustajat
käväisivät osastollamme ja puheiden jälkeen.</p>

<h3>Ensi vuonna</h3>

<p>Seuraava HCT järjestetään syksyllä 2004, muutamien uudelleenjärjestelyjen
vuoksi.  Tapaamme toisemme varmaankin jälleen siellä.</p>

<div class="quoteblock"><cite>Jan Palic</cite></div>
