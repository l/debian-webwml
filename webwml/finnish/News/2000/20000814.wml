# Translated by ajk on 2000-08-15
<define-tag pagetitle>Debian GNU/Linux 2.2, "Joel 'Espy' Klecker" -julkaisu, on virallisesti julkistettu</define-tag>
<define-tag release_date>2000-08-14</define-tag>
#use wml::debian::translation-check translation="1.1"
#use wml::debian::news

<p>
Debian-projekti ylpeänä julkistaa uusimman Debian GNU/Linux
-käyttöjärjestelmän.  Tämä versio on ollut kehitteillä noin
puolitoista vuotta, ja sen ovat useat tuhannet käyttäjät ja kehittäjät
testanneet tarkasti.
<p>
Debian GNU/Linux on vapaa Linux-järjestelmä.  Sen ovat kehittäneet
noin 500 vapaaehtoista ympäri maailmaa, jotka toimivat yhdessä
Internetin avulla.  Debianin omistautuminen vapaille ohjelmille ja sen
yleishyödyllinen luonne tekevät siitä ainutlaatuisen
Linux-jakelupakettien joukossa.
<p>
Debian tukee nyt kaikenkaikkiaan kuutta laitearkkitehtuuria, joista
PowerPC ja ARM ovat uusia - enemmän kuin mikään muu jakelupaketti.
Kaikkien arkkitehtuurien ohjelmapaketit on käännetty samoista
lähdekielisistä ohjelmapaketeista.  Debian GNU/Linux toimii nyt
iMaceissa ja Netwindereissä, ja tottakai myös Intel-PC:issä, Sun
SPARCeissa, Alphoissa, ja vanhat Macintosh- ja Amiga-laitteetkin ovat
edelleen tuettuja.
<p>
Debian GNU/Linux 2.2:n asennus on yhä suoraviivaisempi ja huolitellumpi
kuin aiemmissa versioissa; se osaa hakea verkkoasetukset
automaattisesti DHCP:llä, siinä on yksinkertaistettu
ohjelmistojenvalintamekanismi (valitse vain ne tehtävät, joita varten
Debian GNU/Linux -järjestelmääsi tullaan käyttämään), sekä
yksinkertaistettu X-ikkunointijärjestelmän käyttöönotto.  Debian
GNU/Linux voidaan asentaa CD:ltä, tai muutaman levykkeen avulla
verkosta.  Se voidaan hakea FTP:llä osoitteesta <a
href="ftp://ftp.debian.org/debian/">ftp://ftp.debian.org/debian/</a>
sekä sen monista <a
href="http://www.debian.org/distrib/ftplist">peileistä</a>, ja se on
pian saatavilla myös CD-ROM:lla <a
href="http://www.debian.org/distrib/vendors">monilta
toimittajilta</a>.  <a
href="http://cdimage.debian.org/">CD-levynkuvat</a>, jotka voi polttaa
CD-levylle, ovat saatavissa verkosta jo nyt.
<p>
Päivitykset aiemmista julkaisuistamme Debian GNU/Linux 2.2:een
onnistuvat automaattisesti apt-paketinhallintajärjestelmän avulla.
Kuten aina, Debian GNU/Linux -järjestelmät voidaan päivittää
kivuttomasti ilman käyttökatkoja.  Tarkat tiedot Debian GNU/Linuxin
asennuksesta ja päivityksestä löytyvät <a
href="http://www.debian.org/releases/2.2/">julkaisun tiedoista</a>.
<p>
Debian GNU/Linux 2.2 perustuu uusimpaan vakaaseen Linux-kerneliin
(2.2.16), jota on täydennetty Alan Coxin päivityksillä, jotka mitä
luultavimmin päätyvät kernelin versioon 2.2.17.  Tämä 2.2-kernelisarja
parantaa huomattavasti käytettävyyttä ja vakautta; se myös tukee myös
aiempaa useampia laitteita, sekä uusia että vanhoja tuotteita.
Kannettavan tietokoneen käyttäjät huomaavat erityisesti
PCMCIA-alijärjestelmän parannukset.  Seuraavassa on lueteltu muutamia
muita lähes 800 päivitetystä paketista:
<p>
<pre>
<ul>
<li>C-kirjasto  2.1.3
<li>XFree86     3.3.6
<li>GCC         2.95.2
<li>GnuPG       1.0.1
<li>Perl        5.005.03
<li>Python      1.5.2
<li>PAM         0.72
<li>ncurses     5.0
<li>teTeX       1.0.6
<li>Emacs       20.7
<li>XEmacs      21.1.10
<li>GNOME       1.0.56
</ul>
</pre>
<p>
1200 uutta ohjelmapakettia on lisätty Debian GNU/Linux 2.2:een.
Näistä joitakin on lueteltu alla:
<p>
<pre>
<ul>
<li>postfix     Uusi, turvallinen sähköpostinvälityspalvelin
<li>openssh     Vapaa ssh-toteutus
<li>openldap    LDAP-asiakas ja -palvelinpaketit
<li>w3m         Uusi tekstitilassa toimiva seittiselain, tukee taulukoita
<li>gdm         GNOME-näytönhallinta
<li>cvsup       Tehokas CVS-peilausjärjestelmä
<li>everybuddy  "Kaikki yhdessä paketissa" -viestintäasiakasohjelma
<li>reportbug   Työkalu vikailmoitusten tekemiseen Debian GNU/Linuxista
<li>zope        Seittisovelluspalvelin dynaamisille seittisivustoille
<li>xmms        X-multimediajärjestelmä (äänentoisto-ohjelma)
<li>kaffe       Vapaa JIT-toimintaan kykenevä virtuaalikone Javalle
<li>gnapster    Suositun MP3-levityskanavan käyttöliittymä
<li>Ja viimeiseksi mutta ei vähäisimmäksi: 56 uutta peliä
</ul>
</pre>
<p>
Debian GNU/Linux 2..2 sisältää paitsi paljon uusia ja päivitettyjä
ohjelmia myös monia parannuksia, kuten:
<p>
<ul>
<li>Laaja Pluggable Authentication Modules (PAM) -tekniikan käyttö.
PAM:n avulla Debian GNU/Linux-systeemit voidaan asettaa käyttämään
tavallisia Unix-salasanoja tai turvallisempia vaihtoehtoja kuten
shadow- tai MD5-salasanoja, älykortteja ja kertakäyttöisten
salasanojen järjestelmiä.

<li>Uusi verkkoasetusten hallintajärjestelmä, jota hallitaan
/etc/network-hakemiston kautta, mikä parantaa multihomed-järjestelmien
(eri verkkoasetuksia eri tilanteissa käyttävien järjestelmien) tukea.

<li>Filesystem Hierarchy Standard (FHS) -standardia noudatetaan nyt
tarkemmin, mikä tarkoittaa mm. järjestelmäkohtaisten,
laitearkkitehtuurikohtaisten ja laitearkkitehtuurista riippumattomien
tietojen parempaa erottelua, mistä on hyötyä erityisesti
heterogeenisissä ympäristöissä.

<li>Parempi tuki eri kansallisuuksille ja kielille.  Japanin tuki on
nyt osa varsinaista Debiania, ja muita ei-latinalaisia merkistökoodeja
tuetaan myös paremmin laajemman kansainvälisyystuen vuoksi.
Eurooppalaisia kieliä - jossain määrin myös suomea - tuetaan myös
paremmin yhä useampien ja parempien käännösten muodossa.
</ul>
<p>

Debian-projekti on aina toivonut voivansa palvella erikoistuneiden
jakelupakettien perustana, ja viimeisimmän vuoden aikana tämä tavoite
on täyttynyt, kun Debian-järjestelmä on päätynyt kaupallisten
Linux-jakelupakettien pohjaksi.  Corel Corporation, Libra Computer
Systems ja Stormix Technologies ovat muiden muassa yhtiöitä, jotka
toimittavat Debianiin perustuvia jakelupaketteja; muitakin tällaisia
jakeluversioita odotetaan.  Lisäksi Debian GNU/Linux -romppuja on
toimitettu usean Debian-kirjan kylkiäisenä.  Yksi asia ei kuitenkaan
muutu, ja se on projektin perustana oleva vapaaehtoistyö, sen
omistautuminen <a
href="http://www.debian.org/social_contract">Debianin
yhteisösopimukselle</a> ja sen vakaumus: tehdä paras mahdollinen
käyttöjärjestelmä.  Debian GNU/Linux 2.2 on tärkeä askel tällä tiellä.
<p>

Debian GNU/Linux 2.2 on <a
href="ftp://ftp.debian.org/debian/doc/dedication-2.2.txt">omistettu</a>
Joel "Espy" Kleckerin muistolle; Joel oli Debian-kehittäjä, joka
suurimman osan projektin ihmisten tietämättä oli vuodepotilaana
taistellut Duchennen lihasdystrofiana tunnettua tautia vastaan
suurimman osan sitä ajasta, jolloin hän toimi Debianissa.  Vasta nyt
Debian-projekti ymmärtää, kuinka suuri hänen antaumuksensa ja
ystävyytensä meitä kohtaan oli.  Niinpä kiitollisuuttamme
osoittaaksemme, ja hänen inspiroivan elämänsä muistoksi, omistamme
tämän Debian-julkaisun hänelle.

