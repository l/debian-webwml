#use wml::debian::translation-check translation="1.5"
<define-tag pagetitle>Debian osallistuu Googlen kesäkoodiin (Summer of Code)</define-tag>
<define-tag release_date>2006-05-08</define-tag>
#use wml::debian::news

<p>Debian-projekti osallistuu tämän vuoden Summer of Codeen (kesäkoodi). Yli 50
tuotekehitystehtävää kattavat yleisiä parannuksia, laadunvarmistusta
sekä jakelun julkaisua että testausta, paketinhallintaa, uusia
sovelluksia, tietoturvaa, infrastruktuuria sekä tiettyjen pakettien
kehitystä. Näihin tehtäviin nimetään opiskelijoita Debian-kehittäjien
toimiessa valmentajina. Debian osallistumisessa koordinaattorina
toimii Baruch Even <email "baruch@debian.org">.</p>

<p>Summer of Code rohkaisee kiinnostuneita opiskelijoita osallistumaan
avoimen lähdekoodin kehitykseen sekä hankkimaan lisää
ohjelmointikokemusta. Opiskelijat saavat työskennellä valitsemassaan
avoimen lähdekoodin projektissa kolme kuukautta. Jotkut ideoista ovat
ohjelmointipainotteisia kun taas toiset vaativat vahvempaa
teoreettista taustaa.</p>

<p>Opiskelijat voivat hakea Summer of Codeen ja tiettyyn tehtävään
1.5.-5.5. (klo 17.00 Tyynenmeren kesäaikaa). Google ohjaa hakemukset
valmennusorganisaatioille, ja organisaatioissa toimivat valmentajat
asettavat hakemukset paremmuusjärjestykseen. 23. toukokuuta Google
julkistaa luettelon hyväksytyistä opiskelijahakemuksista. Osallistujat
työskentelevät tehtävän parissa aina elokuun 21. päivään saakka.</p>

<p>Debianin tehtäväehdotukset luetellaan <a
href="https://wiki.debian.org/SummerOfCode2006">Wiki</a>ssä.</p>

<p>Summer of Code on dokumentoitu Googlen <a
href="http://code.google.com/soc/">www-sivustolla</a>.</p>

<h2>Tietoja Debianista</h2>

<p>Debian-projekti on yli tuhannen vapaiden ohjelmistojen kehittäjän
organisaatio ympäri maailman. He vapaaehtoisesti käyttävät aikaansa ja
ponnistelevat tuottaakseen täysin vapaan käyttöjärjestelmän Debian
GNU/Linux. Debianista tekee ainutlaatuisen sen sitoutuminen Vapaisiin
ohjelmistoihin, voittoa tavoittelematon luonne ja avoin
kehitysmalli.</p>

<h2>Yhteystiedot</h2>

<p>Tarkempia tietoja löydät Debianin www-sivustolta osoitteesta <a
href="$(HOME)/">http://www.debian.org/</a> tai lähettämällä
sähköpostia (englanniksi) osoitteeseen &lt;press@debian.org&gt;.</p>
