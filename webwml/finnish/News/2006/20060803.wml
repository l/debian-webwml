<define-tag pagetitle>Debian GNU/Linux otettu käyttöön Extremadurassa</define-tag>
<define-tag release_date>2006-08-03</define-tag>
#use wml::debian::news
#use wml::debian::translation-check translation="1.2"

# Declaration: http://www.linex.org/mocion_consejo_gobierno.pdf (Spanish)

<p>Infrastruktuuri- ja teknologiakehityksestä vastaava Luis Millán
Vázquez de Miguel julkisti, että vuoden sisällä kaikissa <a
href="http://www.juntaex.es/">Extremaduran Juntan</a> (Espanjan
Extremaduran autonomisen alueen hallinto) tietokoneissa ajetaan
vapaita ohjelmistoja toimistotyökaluina ja gnuLinEx-jakelua, joka on
paikallinen versio Debian GNU/Linux versiosta 3.1, välttämättömänä
käyttöjärjestelmänä. Hiljalleen se viedään kaikkiin
hallinto-organisaatioihin Extremaduran Juntassa.</p>

<p>Tästä lähtien kaikki julkisen hallinnon työntekijät käyttävät myös
avoimia asiakirjamuotoja (ISO/IEC DIS 26300) toimistosovelluksissaan
sekä PDF/A:ta (Portable Document Format, suom. siirrettävä
asiakirjamuoto, ISO 19005-1:2005) asiakirjojen vaihtoon silloin kun
muuttumaton ulkoasu on välttämätön.</p>

<p>Vázquez de Miguel selitti, että kauden loppuun mennessä kaikki
lisäohjelmistot täytyy jakaa vapaalla lisenssillä. "Tämä on tärkeä
aloite, jonka parissa Extremaduran Junta on työskennellyt pitkään
keräten kokemusta ja analyysoiden sen vaikutuksesta organisaatioon,
jotta onnistuminen taattaisiin", valtuutettu ilmoitti. Vázquez de
Miguelien mukaan vapaat ohjelmistot lisäävät tietoturvaa,
itsemääräämiskykyä sekä järkeistää julkisten varojen käyttöä.</p>

<p>Käyttämällä avoimia asiakirjamuotoja taataan kaikkien hallinnon
asiakirjojen säilyminen pitkälle tulevaisuuteen. Se myös parantaa
suhdetta suureen yleisöön, koska virallisiin asiakirjoihin pääsy ei
pakota omisteisten ohjelmistojen hankkimista.</p>

<h2>Tietoja Extremadurasta</h2>

<p>Extremadura on autonominen alue Länsi-Espanjassa, jolla asuu noin 1
miljoonaa ihmistä. Se tunnetaan hyvin innovatiivista toimista
informaatioyhteiskunnan tuomiseksi kaikille kansalaisille, kuten
Euroopan komission antama 2004 Eurooppa-palkinnon osoittaa.</p>

<h2>Tietoja gnuLinEx:stä</h2>

<p><a href="http://www.linex.org/">gnuLinEx</a> pohjautuu Debian
GNU/Linux versioon 3.1 käyttäen GNOMEa oletustyöpöytänä. Vuonna 2004
se oli jo otettu käyttöön kaikissa julkisissa kouluissa
Extremadurassa, ja oli käytössä muissa ympäristöissä, kuten
kyläkeskuksissa. gnuLinEx seuraa tarkasti Debianin kehitystä
kohdistuen erityisesti käännöksiin espanjaan sekä helppokäyttöisyyteen
että ylläpidettävyyteen.</p>

<h2>Tietoja Debianista</h2>

<p>Debian GNU/Linux on vapaa käyttöjärjestelmä, jota kehittää yli
tuhat vapaaehtoista ympäri maailman. He tekevät yhteistyötä Internetin
kautta. Debianin sitoutuminen Vapaisiin ohjelmistoihin, voittoa
tavoittelematon luonne ja avoin kehitysmalli tekevät siitä
ainutlaatuisen GNU/Linux-jakelun.</p>

<p>Debian-projektin avainvahvuudet ovat sen vapaaehtoispohja,
omistautuminen Debianin yhteisösopimukseen ja sitoutuminen tarjoamaan
parhaan mahdollisen käyttöjärjestelmän.</p>

<h2>Yhteystiedot</h2>

<p>Tarkempia tietoja löydät Debianin www-sivustolta osoitteesta <a
href="$(HOME)/">http://www.debian.org/</a> tai lähettämällä
sähköpostia (englanniksi) osoitteeseen &lt;press@debian.org&gt;.</p>
