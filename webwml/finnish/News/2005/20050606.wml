<define-tag pagetitle>Debian GNU/Linux 3.1 julkaistu</define-tag>
<define-tag release_date>2005-06-06</define-tag>
#use wml::debian::news
#use wml::debian::translation-check translation="1.2"

<p>Debian-projektilla on ilo julkistaa uusi Debian GNU/Linux
versio 3.1, koodinimeltään "sarge", lähes kolme vuotta kestäneen kehitystyön 
jälkeen. Debian GNU/Linux on vapaa käyttöjärjestelmä, joka 
tukee yhteensä yhtätoista prosessoriarkkitehtuuria, sisältää KDE-,
GNOME- ja GNUstep-työpöytäympäristöt, sisältää salausohjelmistoja, on 
yhteensopiva FHS-standardin version 2.3 kanssa ja tukee LSB:lle kehitettyjä 
ohjelmistoja.</p>

<p>Uuden Debian-asentimen kehittämisen myötä tässä julkaisussa on
uusi, modulaarinen ja hienostunut asennusrutiini, johon on liitetty
laitteistontunnistus sekä mahdollisuus ilman silmälläpitoa tapahtuvaan
asennukseen. Asennus on saatavilla noin kolmellakymmenellä kielellä ja
siihen sisältyy X-palvelimen räätälöinti monille grafiikkakorteille.</p>

<p>Tehtävienvalintajärjestelmää on uudistettu ja siitä on tullut
joustavampi. Debconf-työkalu on integroitu useimpiin paketteihin,
jotka vaativat asetuksien muokkausta asennettaessa. Tämä tekee 
asennusprosessista on helpomman ja käyttäjäystävällisemmän. Debian GNU/Linuxin 
voi asentaa useilta
erilaisilta asennusmedioilta kuten DVD:ltä, CD:ltä, USB-muistitikulta,
muutamilta levykkeiltä taikka verkosta. Sen voi noutaa nyt, ja se on
pian saatavilla DVD- ja CD-ROM-levyillä useilta <a
href="$(HOME)/CD/vendors/">toimittajilta</a>.</p>

<p>Debian GNU/Linuxia voi ajaa tietokoneissa lähtien
kämmentietokoneista aina suurkoneisiin asti sekä lähes missä vain siltä 
väliltä. Tuettuna on yhteensä yksitoista laitearkkitehtuuria eli
Motorola 68k (m68k), Sun SPARC (sparc), HP Alpha (alpha), Motorola/IBM
PowerPC (powerpc), Intel IA-32 (i386) sekä IA-64 (ia64), HP PA-RISC
(hppa), MIPS (mips, mipsel), ARM (arm) ja IBM S/390 (s390).</p>

<p>Julkaisu sisältää useita ajantasaisia suuria ohjelmistopaketteja 
kuten KDE 3.3 ja Gnome 2.8 -työpöytäympäristöt, GNUstep-työpöydän, XFree86 
4.3.0, GIMP 2.2.6, Mozilla 1.7.8, Galeon 1.3.20, Mozilla Thunderbird 1.0.2, 
Firefox 1.0.4, PostgreSQL 7.4.7, MySQL 4.0.24 sekä 4.1.11a,
GNU-kääntäjäkokoelman 3.3.5 (GCC), Linux-ytimen version 2.4.27 sekä
2.6.8, Apache 1.3.33 sekä 2.0.54, Samba 3.0.14, Python 2.3.5 sekä
2.4.1, Perl 5.8.4 ja paljon muita.</p>

<p>Tämä on ensimmäinen Debian-julkaisu, johon sisältyy OpenOffice.org (1.1.3).
Julkaisun myötä esiteltiin pääjakeluun integroidut salausohjelmistot. OpenSSH 
ja GNU Privacy Guard sisältyvät oletusasennukseen, ja vahva salaus kuuluu 
www-selaimiin sekä -palvelimiin, tietokantoihin ja moniin muihin julkaisuun 
saatavilla oleviin sovelluksiin.</p>

<p>Debian GNU/Linux 3.1 sisältää Debian-Edu/Skolelinux-, Debian-Med-
ja Debian-Accessibility-aliprojektien työpanoksen, joka lisäsi suuren
määrän opetuksellisia, lääketieteellisiä sekä erityisesti 
toimintarajoitteisille henkilöille suunniteltuja paketteja.</p>

<p>Päivitykset Debian GNU/Linux 3.1-versioon aiemmasta julkaisusta
Debian GNU/Linux 3.0 ("woody") hoituvat automaattisesti
aptitude-paketinhallintatyökalulla sekä johonkin asti myös
apt-paketinhallintatyökalulla. Kuten aina, Debian GNU/Linux
-järjestelmät voi päivittää tuskattomasti paikallaan ilman pakollista
alasajoa. Tarkat ohjeet Debian GNU/Linuxin asentamiseen ja
päivittämiseen löytyvät <a href="$(HOME)/releases/sarge/releasenotes">\
julkistusmuistiosta</a>.</p>

<h2>Tietoja Debianista</h2>

<p>Debian GNU/Linux on vapaa käyttöjärjestelmä, jota kehittää yli tuhat
vapaaehtoista ympäri maailman tehden yhteistyötä Internetin ylitse.
Debianin omistautuminen vapaaohjelmistoihin, sen ei-kaupallinen luonne
sekä avoin kehitysmalli tekevät siitä ainutlaatuisen
GNU/Linux-jakeluiden joukossa.</p>

<p>Debian-projektin avainvahvuudet ovat sen vapaaehtoispohjaisuus,
omistautuminen Debianin <a
href="$(HOME)/social_contract">yhteisösopimukseen</a> sekä 
sitoutuminen parhaan mahdollisen käyttöjärjestelmän tarjoamiseen.
Debian 3.1 on yksi tärkeä askel tällä polulla.</p>

<h2>Yhteystiedot</h2>

<p>Tarkempia tietoja löydät Debianin www-sivustolta osoitteesta <a
href="$(HOME)/">http://www.debian.org/</a> tai lähettämällä
sähköpostia (englanniksi) osoitteeseen &lt;press@debian.org&gt;.</p>
