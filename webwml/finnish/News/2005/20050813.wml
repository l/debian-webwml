<define-tag pagetitle>Debian-projeki saa rahoitusta</define-tag>
<define-tag release_date>2005-08-13</define-tag>
#use wml::debian::news
#use wml::debian::translation-check translation="1.3"

<p>Debian-projekti mielihyvin ilmoittaa saaneensa LinuxFund:lta
rahoitusta 500&nbsp;dollaria per kuukausi kokonaiseksi vuodeksi.
Linux-suuntautunut luottokorttiorganisaatio tilittää yhteensä siis
6&nbsp;000&nbsp;dollaria. Tämä raha annetaan projektille osana
LinuxFundin tavoitetta tukea vapaiden ohjelmistojen projekteja.</p>

<p>Projekti arvostaa suuresti tätä rahoitusta ja tulee käyttämään sen
järkevästi jatkamaan universaalin käyttöjärjestelmän rakentamista,
kehittämään jakelua ja edistämään vapaita ohjelmistoja.
Debian-projektin kuluihin sisältyy laitteistohankinnat ja kehittäjien
osallistumisen sponsorointi lukuisiin teknisiin konferensseihin mukaan
lukien kuudes vuosittainen Debian-kehittäjien konferenssi Espoossa
Suomessa viime kuussa.</p>

<p>Debian-projekti ylläpitää yli neljääkymmentä tietokonetta, joita
käytetään kehittämään jakelua, ylläpitämään projektin infrastruktuuria
ja tarjoamaan sekä sisäisiä että ulkoisia palveluja.</p>

<p>Projektijohtaja Branden Robinson huomauttaa, että "tämä rahoitus ei
vain auta meitä olemaan joustavampia ja reagoimaan nopeammin kun
väistämättömiä laitteistorikkoja tulee vastaan, vaan sen pitäisi
auttaa meitä suunnittelemaan pidemmälle. Debian pyörii täysin
lahjoitusten varassa -- me emme myy tuotteita tai palveluja -- ja
vakaan, ennustettavan kassavirran pitäisi auttaa meitä tuntemaan
olomme luottavaisemmaksi joiden pidemmän aikavälin
resurssisuunnitelmien kanssa. LinuxFund ei vain ansaitse meidän
kiitostamme, vaan mainetta uraauurtaessaan uusia rahoitusmalleja
vapaiden ohjelmistojen yhteisölle. He ovat asettaneet esimerkin, ja
odotan muiden seuraavan sitä."</p>

<p>"LinuxFund rahoittaa kiinnostavia projekteja avoimen lähdekoodin
yhteisössä," David Mandel, toiminnanjohtaja, sanoi. Mandel kiitti myös
Debian-projektia tärkeänä projektina, joka on omistautunut
avoimuuteen.</p>

<h2>Tietoja Debianista</h2>

<p>Debian-projekti on organisaatio useille kehittäjille, jotka
vapaaehtoisesti käyttävät aikaansa ja vaivaansa tehden yhteistyötä
Internetin ylitse. Heidän tehtäviinsä kuuluu ylläpitää ja päivittää
Debian GNU/Linuxia, joka on vapaa GNU/Linux-käyttöjärjestelmän jakelu.
Debianin omistautuminen vapaaohjelmistoihin, sen voittoa
tavoittelematon luonne sekä avoin kehitysmalli tekevät siitä
ainutlaatuisen GNU/Linux-jakeluiden joukossa.</p>

<h2>Tietoja LinuxFund:sta</h2>

<p>Linux Fund perustettiin 1999 korkeateknologiaboomin huipulla.
Perusidea oli markkinoida Linux Fund -luottokorttia, jossa oli Tuxin,
Linux-pingviinin, kuva ja käyttää tulot vapaiden ohjelmistojen
rahoitukseen.</p>

<h2>Yhteystiedot</h2>

<p>Tarkempia tietoja saat lähettämällä sähköpostia lehdistöryhmälle
(englanniksi) osoitteeseen &lt;press@debian.org&gt; tai käymällä <a
href="$(HOME)/">Debianin kotisivulla</a>.</p>

<p>Lisätietoa lahjoittamisesta Debianille löytyy <a
href="http://www.spi-inc.org/donations">lahjoitussivulta</a> tai
ottamalla yhteyttä (englanniksi) sähköpostilla osoitteeseen
&lt;treasurer@spi-inc.org&gt;.</p>
