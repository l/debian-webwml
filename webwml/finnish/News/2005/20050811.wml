<define-tag pagetitle>Debian-projekti lisää tietoturvatuen AMD64:lle</define-tag>
<define-tag release_date>2005-08-11</define-tag>
#use wml::debian::news
#use wml::debian::translation-check translation="1.4"

<p>Debian-projekti lisää tietoturvatuen vakaalle amd64-jakelulle. Tämä
siirros ei vielä ole osa Debian-arkistoa, mutta se tulee sisältymään
pian epävakaaseen/testattavaan, ja käyttäjät hyötyvät jo nyt
security.debian.org:n kautta jaetuista tietoturvapäivityksistä.</p>

<p>Tietoturvaryhmä antaa pian erityisen tiedotteen, joka kattaa
vastikään tuotetut amd64-paketit kaikkiin sargen julkaisun jälkeisiin
tietoturvapäivityksiin. Nämä paketit korvaavat jo olemassaolevat
tiedostot proposed-updates-hakemistossa amd64-arkistossa.</p>

<p>Koska projekti on julkaissut version 3.1 (koodinimi: sarge)
jakelustaan ilman amd64-siirrosta teknisten syiden vuoksi, siirroksen
tekijät ovat julkaisseet paketit erillisellä palvelimella minimaalisin
muutoksin Debian 3.1 -arkistoon. Tämä siirros sisällytetään
epävakaaseen ja testattavaan jakeluun pian.</p>

<p>Amd64-siirroksen täyden tuen lisäämisen ensimmäisenä askeleena
ftpmasterit ovat lisänneet tämän arkkitehtuurin security.debian.org-palvelimelle 
ja yhdistäneet uuden käännöspalvelimen arkistoon. Tulevat
tietoturvatiedotteet tulevat täten luettelemaan 12 arkkitehtuuria
sargen julkaisuun, ja tämän siirroksen käyttäjät voivat käyttää näitä
tavallisia lähteitä myös tietoturvapäivityksille.</p>


<h2>Tulevaisuuden suunnitelmat täydelle AMD64-tuelle</h2>

<p>Useita asioita pitää vielä selvittää ennen kuin amd64-siirros
voidaan sisällyttää. Tärkeimpänä näistä ftpmaster-palvelu täytyy
siirtää sen lopulliseen sijaintiin, koska aiempi isännöintitarjous on
päättynyt ja sitä isännöidään nyt tilapäisessä sijainnissa. Tarkempi
lista tehtävistä asioista on:</p>

<ol>
<li> Lisää tietoturvatuki
<li> Siirrä ftpmaster sen lopulliseen sijaintiin
<li> Toteuta arkiston ositus
<li> Lisää amd64-arkkitehtuuri
<li> Käännä uudelleen arkisto amd64:n osalta
<li> Lopulta täysi amd64-tuki
</ol>


<h2>AMD64-siirroksen resurssit</h2>

<ul>
<li><a href="http://security.debian.org/dists/stable/updates/">Tietoturvapäivitykset</a>
<li><a href="https://cdimage.debian.org/cdimage/unofficial/sarge-amd64/">CD- ja DVD-vedokset</a>
<li><a href="http://amd64.debian.net/debian">AMD64-paketit</a>
<li><a href="http://amd64.debian.net/README.mirrors.html">AMD64-peililuettelo</a>
<li><a href="http://amd64.debian.net/docs/package_changes.txt">Muutokset Debian 3.1:een</a>
</ul>


<h2>Tietoja Debianista</h2>

<p>Debian-projekti on organisaatio useille kehittäjille, jotka
vapaaehtoisesti käyttävät aikaansa ja vaivaansa tehden yhteistyötä
Internetin ylitse. Heidän tehtäviinsä kuuluu ylläpitää ja päivittää
Debian GNU/Linuxia, joka on vapaa GNU/Linux-käyttöjärjestelmän jakelu.
Debianin omistautuminen vapaaohjelmistoihin, sen voittoa
tavoittelematon luonne sekä avoin kehitysmalli tekevät siitä
ainutlaatuisen GNU/Linux-jakeluiden joukossa.</p>

<h2>Yhteystiedot</h2>

<p>Tarkempia tietoja saat lähettämällä sähköpostia lehdistöryhmälle
(englanniksi) osoitteeseen &lt;press@debian.org&gt; tai käymällä <a
href="$(HOME)/">Debianin kotisivulla</a>.</p>
