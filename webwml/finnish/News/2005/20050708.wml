#use wml::debian::translation-check translation="1.2"
<define-tag pagetitle>Debianin tietoturvatuki toiminnassa</define-tag>
<define-tag release_date>2005-07-08</define-tag>
#use wml::debian::news

<p>Debian-projekti vahvistaa että tietoturvajärjestelmän perusrakenteet sekä 
nykyisen Debian GNU/Linux 3.1 -julkaisun (sarge) että aiemman 3.0-julkaisun 
(woody) osalta ovat jälleen toimintakunnossa. Tietoturvaryhmä pystyy jälleen 
tarjoamaan päivityksiä säällisen ajan kuluessa.</p>

<p>Tietoturvajärjestelmän perusrakenteissa ilmeni useita ongelmia sargen 
julkaisun jälkeen, mikä johti siihen että Debianin tietoturvaryhmä ei pystynyt 
julkaisemaan päivityksiä haavoittuvuuksille alttiille paketeille. Nämä 
ongelmat on nyt ratkaistu ja järjestelmä toimii jälleen normaalisti.</p>

<p>Edelleen Debian-projekti kehottaa välttämään sarge-proposed-updates-haaran 
pakettien asentamista, toisin kuin eräillä www-sivustoilla on neuvottu 
tekemään. Kyseiset paketit ovat kehitysversioita eivätkä välttämättä toimi 
virheettömästi. Lisäksi kyseisten pakettien tietoturvapäivitykset saattavat 
olla puutteellisia.</p>

<p>Tietoturvaryhmä jatkaa Debian GNU/Linux 3.0 -julkaisun (woody) tukea 
toukokuuhun 2006 saakka, tai seuraavan julkaisun (etch) tietoturvatuen 
käynnistymiseen saakka, kumpi tahansa tapahtuukaan ensin.</p>
