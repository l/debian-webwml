#use wml::debian::translation-check translation="1.5"
<define-tag pagetitle>Debian GNU/Linux 4.0 julkaistu</define-tag>
<define-tag release_date>2007-04-08</define-tag>
#use wml::debian::news

<p>Debian-projektilla on ilo julkistaa uusi Debian GNU/Linux versio 4.0, 
koodinimeltään <q>etch</q>, lähes 21 kuukautta kestäneen kehitystyön jälkeen. 
Debian GNU/Linux on vapaa käyttöjärjestelmä, joka tukee yhteensä yhtätoista 
prosessoriarkkitehtuuria, sisältää KDE-, GNOME- ja Xfce-työpöytäympäristöt 
sekä salausohjelmistoja, on yhteensopiva FHS-standardin version 2.3 kanssa ja 
tukee LSB:n versiolle 3.1 kehitettyjä ohjelmistoja.</p>

<p>Debian GNU/Linux 4.0:n käyttämä täysin integroitu asennusprosessi sisältää 
valmiiksi tuen levyosioiden salaukselle. Tämä julkaisu tuo mukanaan uuden 
graafisen käyttöliittymän asennusjärjestelmälle, joka tukee lokalisointia 
entistä paremmin; Debian GNU/Linuxin asennusjärjestelmä on nykyään käännetty 
58 eri kielelle.</p>

<p>Debian GNU/Linux 4.0:n myötä myös paketinhallintajärjestelmään 
on tehty tietoturvaan ja tehokkuuteen liittyviä parannuksia. Secure APT 
mahdollistaa peilipalvelimelta ladattujen pakettien oikeellisuuden 
tarkistuksen. Päivitettyjä paketti-indeksejä ei ladata kokonaisuudessaan, vaan 
niiden sijaan haetaan pienemmät tiedostot jotka sisältävät vain muutokset 
aiempiin versioihin ja suoritetaan indeksien paikkaus (patch).</p>

<p>Debian GNU/Linuxia voi ajaa tietokoneissa lähtien kämmentietokoneista aina 
suurkoneisiin asti sekä lähes missä vain siltä väliltä. Tuettuna on yhteensä 
yksitoista laitearkkitehtuuria eli Sun SPARC (sparc), HP Alpha (alpha), 
Motorola/IBM PowerPC (powerpc), Intel IA-32 (i386) sekä IA-64 (ia64), 
HP PA-RISC (hppa), MIPS (mips, mipsel), ARM (arm), IBM S/390 (s390) ja &ndash; 
uutuutena Debian GNU/Linux 4.0:n myötä &ndash; AMD64 ja Intel EM64T (amd64).</p>

<p>Debian GNU/Linuxin voi asentaa usealta eri asennusmedialta kuten 
DVD:ltä, CD:ltä, USB-tikulta, levykkeiltä tai verkosta. 
Oletustyöpöytäympäristönä on GNOME ja se sisältyy ensimmäiselle CD:lle. KDE:n 
(K Desktop Environment) ja Xfce-työpöytäympäristön voi asentaa kahden uuden 
vaihtoehtoisen CD-vedoksen avulla. Uutta Debian GNU/Linux 4.0:ssa ovat myös 
useaa arkkitehtuuria tukevat CD:t ja DVD:t (yhdeltä levyltä voi suorittaa 
asennuksen usealle eri arkkitehtuurille).</p>

<p>Debian GNU/Linuxin voi ladata bittorrentilla (suositeltava tapa), jigdolla 
tai HTTP:n kautta; katso lisätietoja <a 
href="$(HOME)/CD/">Debian GNU/Linux CD:llä</a> -sivulta. DVD:t ja CD:t ovat 
myös piakkoin saatavilla useiden eri <a 
href="$(HOME)/CD/vendors">jakelijoiden</a> kautta.</p>

<p>Tähän julkaisuun sisältyy useita ajantasaisia ohjelmistopaketteja, kuten 
K Desktop Environment 3.5.5a (KDE), GNOME-työpöytäympäristö 2.14, Xfce 4.4 
-työpöytäympäristö, GNUstep 5.2 -työpöytä, X.Org 7.1, OpenOffice.org 2.0.4a, 
GIMP 2.2.13, Iceweasel (Mozilla Firefox 2.0.0.3:n tavaramerkitön versio), 
Icedove (Mozilla Thunderbird 1.5:n tavaramerkitön versio), Iceape (Mozilla 
Seamonkey 1.0.8:n tavaramerkitön versio), PostgreSQL 8.1.8, MySQL 5.0.32, 
GNU 4.1.1 -kääntäjäkokoelma, Linux-ytimen versio 2.6.18, Apache 2.2.3, 
Samba 3.0.24, Python 2.4.4 ja 2.5, Perl 5.8.8, PHP 4.4.4 ja 5.2.0, Asterisk 
1.2.13, sekä yli 18 000 muuta valmiskäyttöistä ohjelmistopakettia.</p>

<p>Päivitykset Debian GNU/Linux 4.0 -versioon aiemmasta Debian GNU/Linux 
3.1 -julkaisusta (<q>sarge</q>) hoituvat useimmissa tapauksissa 
automaattisesti aptitude-paketinhallintatyökalulla sekä johonkin asti myös 
apt-get-paketinhallintatyökalulla. Kuten aina, Debian GNU/Linux
-järjestelmät voi päivittää tuskattomasti ilman pakollista alasajoa, mutta 
on kuitenkin suositeltavaa lukea julkistusmuistion nootit ennen päivitystä. 
Tarkat ohjeet Debian GNU/Linuxin asentamiseen ja päivittämiseen 
löytyvät <a href="$(HOME)/releases/etch/releasenotes">julkistusmuistiosta</a>.  
Huomaa että julkistusmuistioon tullaan tekemään parannuksia ja sitä käännetään 
muille kielille tulevien viikkojen aikana.</p>

<h2>Tietoja Debianista</h2>

<p>Debian GNU/Linux on vapaa käyttöjärjestelmä, jota kehittää yli tuhat
vapaaehtoista ympäri maailman tehden yhteistyötä Internetin ylitse.
Debianin omistautuminen vapaaohjelmistoihin, sen ei-kaupallinen luonne
sekä avoin kehitysmalli tekevät siitä ainutlaatuisen
GNU/Linux-jakeluiden joukossa.</p>

<p>Debian-projektin avainvahvuudet ovat sen vapaaehtoispohjaisuus, 
omistautuminen Debianin yhteisösopimukseen sekä sitoutuminen parhaan 
mahdollisen käyttöjärjestelmän tarjoamiseen. Debian 4.0 on jälleen yksi 
tärkeä askel tällä polulla.</p>

<h2>Yhteystiedot</h2>

<p>Tarkempia tietoja löydät Debianin www-sivustolta osoitteesta 
<a href="$(HOME)/">https://www.debian.org/</a> tai lähettämällä sähköpostia 
(englanniksi) osoitteeseen &lt;press@debian.org&gt;.</p>
