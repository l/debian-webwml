#use wml::debian::template title="Tworzenie serwerów lustrzanych metodą push"
#use wml::debian::translation-check translation="1.18"

<p>Metoda push tworzenia serwerów lustrzanych minimalizuje czas potrzebny,
aby zmiany w głównym archiwum pojawiły się na serwerach lustrzanych.
Serwer lustrzany używa mechanizmu <q>spustowego</q> (trigerów), aby 
natychmiast poinformować klienta mirrora, że musi on dokonać aktualizacji.
</p>

<p>Tworzenie serwerów lustrzancyh metodą push wymaga nieco wysiłku przy
konfiguracji, gdyż administratorzy nadrzędnego i podrzędnego serwera
lustrzanego muszą wymieniać między sobą informacje. Zyskiem jest to, że
serwer nadrzędny inicjuje proces tworzenia kopii lustrzanej natychmiast
po aktualizacji swojej zawartości. Pozwala to na niezwykle szybką
propagację zmian.</p>

<h2>Wyjaśnienie metody</h2>

<p>Zacznijmy od pewnego wprowadzenia do ssh. Ssh pozwala na łączenie się
z kontami na różnych komputerach w bezpieczny sposób. Nie tylko hasła
nie są nigdy przesyłane w jawnej formie, ale też kiedy już raz
połączysz się z jakimś komputerem, to praktycznie masz gwarancję, że
przyszłe połączenia będą nawiązywane z tym samym komputerem. Zapobiega to 
wielu atakom typu <q>man-in-the-middle</q>.</p>

<p>Jedną ze zalet ssh jest możliwość przeniesienia przez użytkownika
publicznego klucza określającego jego tożsamość z innego komputera i
dodanie go do pliku zawierającego zaufane klucze na Twoim
komputerze. Domyślnie użytkownik na innym komputerze (który ma prywatny
klucz określający jego tożsamość powiązany z kluczem publicznym, który
otrzymałeś) ma możliwość zalogowania się na konto na Twoim serwerze.
Jednakże jest możliwe dodanie do klucza tekstu ograniczającego
typ dostępu osoby korzystającej z konta i będącej w
posiadaniu tego klucza.</p>

<p>Zatem, aby chronić podrzędny serwer lustrzany, klucz dostarczony
przez serwer nadrzędny jest opatrzony tekstem, który ogranicza
uprawnienia osoby korzystającej z konta do jednej tylko rzeczy &mdash;
uruchomienia programu, który uaktualni zawartość
serwera lustrzanego. Nawet jeśli komuś (osobie postronnej)
uda się złamać klucz, jedyne co będzie mógł zrobić, to uruchomić
program uaktualniający. Nie trzeba nawet martwić się
o uruchomienie wielu kopii tego programu, gdyż używany jest plik
blokujący (ang. lock file).</p>

<p>Po stronie serwera nadrzędnego rsync może być tak skonfigurowany,
aby ograniczać możliwość tworzenia obrazów lustrzanych określonych
obszarów poprzez podanie nazwy użytkownika i hasła. Są one całkowicie niezależne
od <kbd>/etc/passwd</kbd>, więc serwer korzystający z techniki push
nie musi się martwić o zapewnienie dostępu dla innych osób.
Zgodnie z konfiguracją nazwa użytkownika i hasło są przesyłane w formie
jawnej. Jednakże nie powinno to być problemem, ponieważ w najgorszym
wypadku osoba postronna może uzyskać możliwość stworzenia obrazu
lustrzanego stron Debiana z tej witryny.</p>

<h2>Konfiguracja klienta dla metody push</h2>

<p>Zaleca się dokonanie poniższej konfiguracji jako zwykły użytkownik,
a nie jako administrator (root). Zawartość publicznego klucza ssh, który
otrzymałeś od serwera nadrzędnego powinna zostać umieszczona w pliku
<kbd>~&lt;user&gt;/.ssh/authorized_keys</kbd>.</p>

<p>Aby zostać klientem w metodzie push dla archiwum FTP trzeba skonfigurować
serwer za pomocą naszego standardowego zestawu skryptów <a href="ftpmirror#how">ftpsync</a>
z niewielkimi modyfikacjami. Wyedytuj sekcję skryptu oznaczoną jako
konfiguracja z ochroną hasłem, tak aby został włączony plik
<a href="ftpsync.conf">ftpsync.conf</a>. Wyedytuj ftpsync.conf i
postępuj zgodnie ze wskazówkami przekazywanymi przez serwer nadrzędny.
</p>



<h2>Podstawowi klienci metody push</h2>

<p>Podstawowi klienci techniki push (ang. Push-Primary), nazywani również 
serwerami lustrzanymi typu Tier-1, to klienci, którym wolno 
pobierać dane bezpośrednio z naszego głównego archiwum.</p>

<p>Jeśli Twój serwer posiada <strong>bardzo</strong> dobre łącze
(zarówno bardzo dobrą przepustowość, jak i bardzo dobre połączenie z
najważniejszymi sieciami szkieletowymi) i chcesz pozwolić innym serwerom
na tworzenie obrazów lustrzanych z Twojego serwera, możesz dać nam znać,
abyśmy mogli rozważyć Twoją kandydaturę na podstawowego klienta metody push.
Jednakże nie spodziewaj się, że stanie się to szybko, jako że mamy
już dostateczną liczbę serwerów lustrzanych typu Tier-1.</p>

<p>Jeśli Twój serwer zostanie serwerem Push-Primary dla archwum FTP,
musisz mieć jeden z plików:</p>
<ul>
  <li><a href="id_rsa.pub.ftp-master">klucz publiczny SSH2 używany przez
      ftp-master.debian.org</a></li>
  <li><a href="id_rsa.pub.syncproxy.eu">klucz publiczny SSH2 używany przez
      syncproxy.eu.debian.org</a></li>
  <li><a href="id_rsa.pub.syncproxy.wna">klucz publiczny SSH2 używany przez
      syncproxy.wna.debian.org</a></li>
</ul>

<p>Jeśli Twój serwer zostanie serwerem Push-Primary dla stron www,
musisz mieć <a href="id_rsa.pub.www-master">klucz publiczny SSH2 używany przez
www-master.debian.org</a>.</p>

<h2>Konfiguracja serwera w technice push</h2>

<p>Ze względu na dużą ilość serwerów lustrzanych oraz wielkość archiwum
Debiana, nie jest możliwe, aby wszystkie serwery lustrzane używały
głównego archiwum jako źródła plików (tzn. jako ich serwera
push). Większą efektywność można uzyskać, jeśli obciążenie zostanie 
rozdzielone między wiele serwerów metody push rozmieszczonych na
całym świecie.</p>

<p>Mirrory push powinny być klientami głównego archiwum (albo innego serwera
push) i powinny zawierać obraz lustrzany całego archiwum Debiana.</p>

<p>Przeczytaj <a href="push_server">szczegółowy opis konfiguracji
serwera metodą push</a>.</p>
