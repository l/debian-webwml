# Status: [ready]

<define-tag pagetitle>Debian 7.0 <q>Wheezy</q> wydany</define-tag>
<define-tag release_date>2013-05-04</define-tag>
#use wml::debian::news
#use wml::debian::translation-check translation="1.2" maintainer="Paweł Sadkowski"


<p>
Po wielu miesiącach ciągłej pracy, projekt Debian z dumą
prezentuje nową stabilną wersję 7.0 (o nazwie kodowej <q>Wheezy</q>).
<br />
Nowe wydanie Debiana zawiera wiele interesujących cech,
takich jak <a href="https://www.debian.org/News/2011/20110726b">obsługa
wieloarchitekturowości</a>, różne
<a href="https://www.debian.org/News/2012/20120425">narzędzia do uruchamiania
prywatnych chmur</a>, ulepszony instalator oraz kompletny zestaw multimedialnych
narzędzi i kodeków, dzięki czemu nie trzeba wspomagać się zewnętrznymi repozytoriami.
</p>


<p>
Obsługa wieloarchitekturowości, jeden z głównych celów dla wydania
<q>Wheezy</q>, pozwoli użytkownikom Debiana na instalowanie pakietów z
wielu architektur na tej samej maszynie. Po raz pierwszy daje to możliwość
instalacji na jednym komputerze zarówno 32- jak i 64-bitowych
programów, wraz z automatycznym spełnieniem wszystkich zależności.
</p>

 
<p>
Proces instalacji został znacznie ulepszony: Debian pozwala
osobom niewidomym nie korzystającym z urządzeń Braille'a, na
instalację z użyciem syntezera mowy. Dzięki wspólnym wysiłkom
wielu tłumaczy instalator przełożony został na 73 języki, w tym ponad
tuzin z nich dostępny jest również poprzez syntezer mowy.
<br />
Ponadto Debian po raz pierwszy umożliwia instalację oraz uruchamianie systemu
na nowych 64-bitowych PC-tach (<code>amd64</code>) wyposażonych w UEFI, jednakże
brak jeszcze obsługi <q>Secure Boot</q>.
</p>

<p>
W tym wydaniu znalazło się wiele zaktualizowanych pakietów
oprogramowania, między innymi:
</p>
<ul>
<li>Apache 2.2.22 </li>
<li>Asterisk 1.8.13.1 </li>
<li>GIMP 2.8.2 </li>
<li>uaktualniona wersja środowiska graficznego GNOME 3.4 </li>
<li>zestaw kompilatorów GNU GCC 4.7.2 </li>
<li>Icedove 10 (Mozilla Thunderbird ze zmienioną nazwą i logo)</li>
<li>Iceweasel 10 (Mozilla Firefox ze zmienioną nazwą i logo)</li>
<li>środowisko graficzne KDE 4.8.4 </li>
<li>jądro kFreeBSD 8.3 i 9.0</li>
<li>LibreOffice 3.5.4 </li>
<li>Linux 3.2 </li>
<li>MySQL 5.5.30 </li>
<li>Nagios 3.4.1 </li>
<li>OpenJDK 6b27 oraz 7u3 </li>
<li>Perl 5.14.2 </li>
<li>PHP 5.4.4 </li>
<li>PostgreSQL 9.1 </li>
<li>Python 2.7.3 oraz 3.2.3 </li>
<li>Samba 3.6.6 </li>
<li>Tomcat 6.0.35 oraz 7.0.28 </li>
<li>Xen Hypervisor 4.1.4 </li>
<li>środowisko graficzne Xfce 4.8 </li>
<li>X.Org 7.7 </li>
<li>ponad 36&nbsp;000 innych gotowych do użycia pakietów oprogramowania, zbudowanych z blisko
17&nbsp;500 pakietów źródłowych.</li>
</ul>

<p>
Z tak szerokim wyborem pakietów Debian po raz kolejny pozostaje w
zgodzie ze swoim założeniem uniwersalnego systemu operacyjnego. Nadaje
się do wielu różnorakich zadań: od systemów biurkowych po netbooki, od
serwerów roboczych po systemy klastrowe, a także dla serwerów baz
danych, WWW i plików. Jednocześnie dodatkowa kontrola jakości &mdash; jak na
przykład automatyczna instalacja oraz testy aktualizacji dla
wszystkich pakietów w archiwum Debiana &mdash; zapewnia, że <q>Wheezy</q>
zaspokoi wysokie oczekiwania jakie użytkownicy pokładają w stabilnym
wydaniu Debiana. Jest on solidny jak skała oraz drobiazgowo
przetestowany.
</p>


<p>
Debiana zainstalować można na najróżniejszym sprzęcie &mdash; na
urządzeniach przenośnych, superkomputerach i niemal wszystkim pomiędzy. W sumie
obsługiwanych jest dziewięć architektur: 32-bitowe PC / Intel IA-32
(<code>i386</code>), 64-bitowe PC / Intel EM64T / x86-64
<code>amd64</code>), Motorola/IBM PowerPC (<code>powerpc</code>),
Sun/Oracle SPARC (<code>sparc</code>), MIPS (<code>mips</code> &mdash; big-endian i
<code>mipsel</code> &mdash; little-endian), Intel Itanium (<code>ia64</code>), IBM
S/390 (31-bitowe <code>s390</code> i 64-bitowe <code>s390x</code>) oraz ARM EABI
(<code>armel</code> dla starszego i <code>armhf</code> dla nowszego sprzętu
korzystającego z FPU).
</p>


<p>
Chcesz wypróbować?
<br />
Jeśli jedynie chcesz zobaczyć bez instalowania jak działa system, możesz skorzystać ze specjalnego
obrazu, znanego jako live, dostępnego na płytach CD, kluczach USB oraz do uruchomienia
przez sieć. Początkowo obrazy dostępne są tylko dla architektur
<code>amd64</code> i <code>i386</code>. Obrazów live można również użyć do
instalacji Debiana. Więcej informacji znaleźć można na
<a href="http://live.debian.net/">stronie Debiana Live</a>.
</p>


<p>
Jeśli jednak chcesz od razu zainstalować system, do wyboru masz różne nośniki,
takie jak płyty Blu-ray, DVD i CD oraz obrazy dla pamięci USB i do uruchomienia przez sieć.
Z obrazów CD można zainstalować kilka środowisk graficznych. Preferowane można
wybrać w menu podczas uruchamiania CD/DVD. Dodatkowo dostępne są
kilkuarchitekturowe obrazy CD i DVD, które pozwalają na instalację różnych
architektur z pojedynczej płyty. Można też utworzyć instalacyjny klucz USB (szczegóły w
<a href="$(HOME)/releases/wheezy/installmanual">Podręczniku instalacyjnym</a>).
</p>

<p>
Obrazy instalacyjne można pobrać już teraz przez
<a href="$(HOME)/CD/torrent-cd/">bittorrent</a> (metoda zalecana),
<a href="$(HOME)/CD/jigdo-cd/#which">jigdo</a> lub
<a href="$(HOME)/CD/http-ftp/">HTTP</a> (więcej informacji na stronie
<a href="$(HOME)/CD/">Debian na CD-ROM-ach</a>). Wheezy wkrótce
będzie również dostępny na fizycznych płytach DVD, CD-ROM i Blu-ray u licznych
<a href="$(HOME)/CD/vendors">dostawców</a>.
</p>

<p>
Jesteś już zadowolonym użytkownikiem Debiana i jedynie chcesz zaktualizować system?
<br />
Aktualizacje do Debiana 7.0 z poprzedniego wydania, Debiana 6.0 (o nazwie
kodowej <q>Squeeze</q>) są w większości przypadków
automatycznie obsługiwane przez menedżera pakietów apt-get. Jak zawsze Debian
może zostać zaktualizowany bezpośrednio, bez wymuszonego przestoju i bez przykrych
skutków ubocznych, jednak stanowczo zaleca się
przeczytanie <a href="$(HOME)/releases/wheezy/releasenotes">Uwag do wydania</a>
oraz <a href="$(HOME)/releases/wheezy/installmanual">Podręcznika instalacji</a>,
gdzie wskazano możliwe problemy oraz opisano szczegółowe instrukcje dotyczące
instalacji oraz aktualizacji. Uwagi do wydania będą wciąż udoskonalane oraz tłumaczone
na kolejne języki.
</p>


<h2>O Debianie</h2>

<p>
Debian jest wolnym systemem operacyjnym, rozwijanym przez
tysiące ochotników z całego świata, którzy współpracują za
pośrednictwem Internetu. Kluczowymi atutami projektu Debian są
jego wolontariacki charakter, oddanie Umowie Społecznej Debiana oraz
ruchowi Wolnego Oprogramowania i zaangażowanie w dostarczenie
możliwie najlepszego systemu operacyjnego. Debian 7.0 jest kolejnym
ważnym krokiem w tym kierunku.
</p>

<h2>Kontakt</h2>

<p>
Więcej informacji dostępnych jest na stronie
<a href="$(HOME)/">https://www.debian.org/</a> lub pod adresem
e-mail &lt;press@debian.org&gt; (w języku angielskim).
</p>
