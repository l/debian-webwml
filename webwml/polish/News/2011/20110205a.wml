# The content of this announcement has been frozen
# please refrain from changing it, but feel free to fix gramar / typoes /
# style (if not intrusive)

<define-tag pagetitle>Debian 6.0 <q>Squeeze</q> wydany</define-tag>
<define-tag release_date>2011-02-06</define-tag>
#use wml::debian::news
#use wml::debian::translation-check translation="1.4"

<p>Po 24 miesiącach nieustannego rozwijania, Projekt Debian
ma zaszczyt zaprezentować nową stabilną wersję 6.0 (nazwa kodowa
<q>Squeeze</q>). Debian 6.0 to wolny system operacyjny, po raz
pierwszy dostępny w dwóch odmianach. Obok Debiana GNU/Linux,
pojawia się w tej wersji Debian GNU/kFreeBSD, jako <q>technology
preview</q>.</p>

<p>Debian 6.0 zawiera środowiska graficzne KDE, GNOME, Xfce oraz LXDE, a także
wszelkiego rodzaju aplikacje serwerowe. Jest zgodny ze standardem FHS w
wersji 2.3 oraz oprogramowaniem stworzonym z myślą o LSB w wersji 3.2.</p>

<p>Debian działa na palmtopach i urządzeniach przenośnych, superkomputerach
i niemal wszystkim pomiędzy. Debian GNU/Linux obsługuje łącznie dziewięć
architektur: 32-bitowe PC / Intel IA-32
(<code>i386</code>), 64-bitowe PC / Intel EM64T / x86-64
<code>amd64</code>), Motorola/IBM PowerPC (<code>powerpc</code>),
Sun/Oracle SPARC (<code>sparc</code>), MIPS (<code>mips</code>
(big-endian) i <code>mipsel</code> (little-endian)), Intel Itanium
(<code>ia64</code>), IBM S/390 (<code>s390</code>) oraz ARM EABI
(<code>armel</code>).</p>

<p>W Debianie 6.0 <q>Squeeze</q> pojawia się <i>technical preview</i> dwóch
nowych adaptacji, które używają jądra projektu FreeBSD wraz z programami użytkownika
znanymi z Debiana/GNU: Debiana GNU/kFreeBSD na 32-bitowe PC (<code>kfreebsd-i386</code>)
oraz 64-bitowe PC (<code>kfreebsd-amd64</code>). Te porty są pierwszymi, które zostaną
włączone do wydania Debiana, a które nie są oparte na jądrze Linux. Wsparcie dla typowych
programów serwerowych jest solidne i łączy obecne cechy linuksowych wersji Debiana
z unikalnymi cechami znanymi ze świata BSD. Jednakże w tym wydaniu nowe porty są ograniczone;
dla przykładu niektóre zaawansowane funkcje używane na komputerach biurkowych nie są jeszcze obsługiwane.</p>

<p>Kolejną nowością jest całkowicie wolne jądro Linux, które nie zawiera już
problematycznych plików z firmware. Wydzielone one zostały do osobnych pakietów
i przeniesione z archiwum main Debiana do sekcji non-free, która domyślnie nie jest
włączona. W ten sposób użytkownicy Debiana otrzymali możliwość uruchomienia całkowicie
wolnego systemu operacyjnego, jednak nadal mogą zdecydować się na używanie niewolnego
firmware jeśli go potrzebują. Firmware niezbędny na etapie instalacji może zostać
załadowany przez instalator; dostępne są również specjalne obrazy CD oraz archiwa
dla instalatorów na USB. Więcej informacji na ten temat można znaleźć na 
<a href="https://wiki.debian.org/Firmware">stronie wiki poświęconej firmware</a> w
Debianie.</p>

<p>Ponadto Debian 6.0 wprowadza model uruchamiania systemu oparty na zależnościach,
który czyni rozruch szybszym i solidniejszym dzięki równoległemu wykonywaniu skryptów
startowych i właściwemu śledzeniu ich wzajemnych zależności. Szereg innych zmian sprawia,
że Debian lepiej nadaje się dla niewielkich notebooków &mdash; jedną z nich jest dodanie powłoki
KDE Plasma Netbook.</p>

<p>W niniejszym wydaniu znalazły się zaktualizowane wersje licznych pakietów, m.in.:
</p>
<ul>
<li>KDE SC 4.4.5</li>
<li>nowa wersja środowiska graficznego GNOME 2.30</li>
<li>środowisko graficzne Xfce 4.6</li>
<li>LXDE 0.5.0</li>
<li>X.Org 7.5</li>
<li>OpenOffice.org 3.2.1</li>
<li>GIMP 2.6.11</li>
<li>Iceweasel 3.5.16 (Mozilla Firefox ze zmienioną nazwą i logo)</li>
<li>Icedove 3.0.11 (Mozilla Thunderbird ze zmienioną nazwą i logo)</li>
<li>PostgreSQL 8.4.6</li>
<li>MySQL 5.1.49</li>
<li>GNU Compiler Collection 4.4.5</li>
<li>Linux 2.6.32</li>
<li>Apache 2.2.16</li>
<li>Samba 3.5.6</li>
<li>Python 2.6.6, 2.5.5 i 3.1.3</li>
<li>Perl 5.10.1</li>
<li>PHP 5.3.3</li>
<li>Asterisk 1.6.2.9</li>
<li>Nagios 3.2.3</li>
<li>Hiperwizor Xen 4.0.1 (z obsługą dom0 oraz domU)</li>
<li>OpenJDK 6b18</li>
<li>Tomcat 6.0.18</li>
<li>ponad 29&nbsp;000 innych gotowych do użycia pakietów, zbudowanych
z blisko 15&nbsp;000 pakietów źródłowych.</li>
</ul>
<p>
Debian 6.0 zawiera ponad 10&nbsp;000 nowych pakietów, takich jak
przeglądarka Chromium, pakiet programów do monitorowania Icinga,
interfejs do zarządzania pakietami Centrum Oprogramowania, menedżer sieci
wicd, narzędzia do wirtualizacji lxc oraz oprogramowanie do klastrów Corosync.
</p>

<p>Z tak szerokim wyborem pakietów Debian po raz kolejny pozostaje
w zgodzie ze swoim celem: być uniwersalnym systemem operacyjnym.
Nadaje się do wielu różnorakich zadań: od systemów biurkowych, po netbooki;
od serwerów roboczych, po systemy klastrowe; również dla baz danych, WWW lub
serwerów plików. Jednocześnie dodatkowa kontrola jakości automatycznej instalacji 
oraz testy aktualizacji dla wszystkich
pakietów w archiwum Debiana zapewniają, że Debian 6.0 zaspokoi wysokie
oczekiwania jakie użytkownicy pokładają w stabilnym wydaniu Debiana.
Jest ono solidne jak skała oraz drobiazgowo przetestowane.
</p>

<p>Poczynając od Debiana 6.0, wyspecjalizowane odmiany <q>Custom Debian
Distributions</q> zmieniają nazwę na <a href="http://blends.alioth.debian.org/">
<q>Debian Pure Blends</q></a>. Ich liczba zwiększyła się &mdash; w Debianie 6.0 
pojawiają się <a href="http://www.debian.org/devel/debian-accessibility/">Debian
Accessibility</a>, <a href="http://debichem.alioth.debian.org/">DebiChem</a>,
<a href="https://wiki.debian.org/DebianEzGo">Debian EzGo</a>,
<a href="https://wiki.debian.org/DebianGis">Debian GIS</a> oraz 
<a href="http://blends.alioth.debian.org/multimedia/tasks/index">Debian
Multimedia</a> obok już istniejących <a href="https://wiki.debian.org/DebianEdu">
Debiana Edu</a>, <a href="http://www.debian.org/devel/debian-med/">Debiana Med</a>
i <a href="https://wiki.debian.org/DebianScience">Debiana Science</a>.
Listy pakietów znajdujących się we wszystkich odmianach <a href="http://blends.alioth.debian.org/">
można przeglądać</a>, dostępne są również potencjalne pakiety, które użytkownicy mogą zaproponować
do kolejnego ich wydania.</p>
	
<p>Debian może zostać zainstalowany z różnych nośników, takich jak płyty Blu-ray,
DVD, CD i pamięci USB, a także przez sieć. Domyślnym środowiskiem graficznym jest GNOME, które
znajduje się na pierwszej płycie CD. Inne środowiska &mdash; KDE SC, Xfce oraz LXDE
&mdash; mogą zostać zainstalowane z dwóch alternatywnych obrazów. Pożądane
środowisko graficzne można wybrać w menu podczas uruchamiania CD/DVD. Ponownie
dostępne są płyty CD i DVD multi-arch, które pozwalają na instalację
różnych architektur z pojedynczej płyty. Tworzenie nośników instalacyjnych na USB
również zostało znacznie uproszczone; więcej szczegółów można znaleźć
w <a href="$(HOME)/releases/squeeze/installmanual">Podręczniku instalacyjnym</a>.
</p>
	
<p>Ponadto Debian GNU/Linux może być używany od razu, bez uprzedniej instalacji.
Dostępne są specjalne obrazy live dla CD, nośników USB oraz do uruchomienia przez
sieć. W chwili wydania dostępne są tylko dla architektur <code>amd64</code> oraz
<code>i386</code>. Z obrazów live można również zainstalować Debiana GNU/Linux.</p>
	
<p>Proces instalacji Debiana GNU/Linux 6.0 został usprawniony na kilka sposobów,
m.in. uproszczono wybór języka i ustawień klawiatury oraz partycjonowanie LVM, RAID
i szyfrowanych systemów. Dodano obsługę systemów plików ext4 oraz Btrfs, a także
&mdash; na architekturze kFreeBSD &mdash; systemu plików Zettabyte (ZFS). Instalator
Debiana GNU/Linux dostępny jest w 70 językach.</p>
	
<p>Obrazy instalacyjne Debiana można pobrać poprzez
<a href="$(HOME)/CD/torrent-cd/">BitTorrent</a> (zalecana metoda),
<a href="$(HOME)/CD/jigdo-cd/#which">jigdo</a> lub
<a href="$(HOME)/CD/http-ftp/">HTTP</a>; więcej informacji na stronie
<a href="$(HOME)/CD/">Debian na CD-ROM-ach</a>. Wkrótce będzie też dostępny na
fizycznych nośnikach DVD, CD oraz Blu-ray u licznych
<a href="$(HOME)/CD/vendors">sprzedawców</a>.</p>

<p>Aktualizacje do Debiana GNU/Linux 6.0 z poprzedniego wydania,
Debiana GNU/Linux 5.0 (nazwa kodowa <q>Lenny</q>), są w większości przypadków
automatycznie obsługiwane przez menedżer pakietów apt-get oraz, do pewnego stopnia,
również przez aptitude. Jak zawsze Debian GNU/Linux może zostać zaktualizowany
bezboleśnie, bezpośrednio, bez wymuszonego przestoju, jednak stanowczo zaleca się
przeczytanie <a href="$(HOME)/releases/squeeze/releasenotes">Uwag do wydania</a>
oraz <a href="$(HOME)/releases/squeeze/installmanual">Podręcznika instalacji</a>,
gdzie opisano możliwe problemy oraz zawarto szczegółowe instrukcje dotyczące
instalacji oraz aktualizacji. Uwagi do wydania będą udoskonalane oraz tłumaczone
na dodatkowe języki po wydaniu.</p>
	
<h2>O Debianie</h2>

<p>Debian jest wolnym systemem operacyjnym, rozwijanym przez
tysiące ochotników z całego świata, którzy współpracują za
pośrednictwem Internetu. Kluczowymi atutami projektu Debian są
jego wolontariacki charakter, oddanie Umowie Społecznej Debiana oraz
ruchowi Wolnego Oprogramowania i zaangażowanie w dostarczenie
możliwie najlepszego systemu operacyjnego. Debian 6.0 jest kolejnym
ważnym krokiem w tym kierunku.</p>
	
<h2>Kontakt</h2>

<p>Więcej informacji dostępnych jest na stronie
<a href="$(HOME)/">http://www.debian.org/</a> lub pod adresem
e-mail &lt;press@debian.org&gt; (w języku angielskim).</p>
