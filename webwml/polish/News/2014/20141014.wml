#use wml::debian::translation-check translation="1.2"
<define-tag pagetitle>Projekt Debian wybrał LeaseWeb do obsługi globalnego archiwum migawek</define-tag>
<define-tag release_date>2014-10-14</define-tag>
#use wml::debian::news

<p>
Projekt Debian, dostawca jednej z pierwszych dystrybucji OS w historii
Linuksa wybrał LeaseWeb Netherlands, część globalnej marki LeaseWeb,
do stworzenia i obsługi dostępnego głobalnie archiwum migawek Debiana,
z 80 terabajtami (TB) pojemności oraz z dużą ilością miejsca do dalszego wzrostu. 
</p>

<p>
Archiwum migawek Debiana, dostępne pod adresem
<a href="http://snapshot.debian.org">http://snapshot.debian.org</a>,
zapewnia dostęp do starych pakietów oprogramowania włączonych
do Debiana od momentu pierwszego wydania systemu operacyjnego,
ponad dwadzieścia lat temu. Archiwum migawek zapewnia programistom 
dostęp do ogromnej ilości historycznych informacji dotyczących pakietów
Debiana, umożliwiając rozwój oprogramowania w tym debugowania i
łatania.
</p>

<p>
Archiwum migawek Debiana rozrasta się z roku na rok, obecnie rośnie
w tempie ponad 5 TB rocznie. Dlatego Projekt Debian potrzebuje do hostingu 
partnera, który będzie w stanie sprostać jego potrzebom w zakresie
infrastruktury.
</p>

<p>
W ramach trzyletniego zaangażowania, LeaseWeb Netherlands zapewni dla
Projektu Debian prywatną szafę z serwerami pamięci masowej, zlokalizowaną
w jednym z jego centrów danych w okolicach Amsterdamu. Dzięki dodatkowej
przepustowości pasma oraz bezpośredniemu podłaczeniu do jednej z największej
światowej sieci IP z przepustowością ponad 4 Tbps zapewni to lepszą jakość
użytkowania.
</p>

<h2>Globalna dostępność</h2>

<p>
Jak powiedział Luca Filipozii, główny członek Zespołu Administracyjnego
Systemu Debian <q>Archiwum migawek jest bardzo ważne dla Debiana.
Istnieją tysiące pakietów z oprogramowaniem na platformie migawek.
Zawiera ona dwadzieścia lat historii zebranych w jednym miejscu. Jeśli
deweloperzy nie mają dostępnego lokalnego repozytorium, mogą z łatwością
odnaleźć starą wersję sprzed lat, co sprawia, że archiwum jest dla nich
cenne. Ale zapewnienie dostępności do archiwum w skali globalnej jest
dużym wyzwaniem dla większości dostawców. Wysokiej jakości infrastruktura
oraz globalny zasięg LeaseWeb Netherland daje gwarancję, że nasze archiwum
migawek będzie dostępne dla deweloperów z całego świata.</q>
</p>

<p>
<q>Obecnie ta platforma pamięci masowej ma tempo wzrostu około 5 TB rocznie,
ale nie możemy dokładnie przewidzieć, które pakiety będą aktualizowane
w nadchodzących latach</q> dodał Filipozzi. <q>W przyszłości możemy
potrzebować dodatkowej przestrzeni dyskowej, ale LeaseWeb Netherlands
dostarczyła nam bardzo skalowalne rozwiązanie pamięci masowej i dobrą
opcję dla  szybkiego dodania dużej ilości dodatkowego miejsca w razie
potrzeby.</q>
</p>

<h2>Darowizna dla projektu open source</h2>

<p>
Ponieważ Projekt Debian jest zarejestrowaną organizacją non-profit (pod SPI)
z tysiącami wolontariuszy na całym świecie, LeaseWeb Netherlands dostarcza
pamięci masowe i usługę hostingu za darmo jako darowiznę dla projektu
open source.
</p>

<p>
Dostawca hostingu ma styczność z systemami operacyjnymi open source, gdyż 
znaczna liczba jego klientów wybiera dystrybucję Debian jako system 
operacyjny Linux. Około 1/4 głównych klientów LeaseWeb netherlands 
używa Debian OS, zazwyczaj jako serwery stron internetowych i poczty. 
Pozostałe 3/4 klientów wybiera CentOS, Ubuntu (który pochodzi od Debiana), 
FreeBSD lub Windows. 
</p>

<p>
Jak powiedział Marc Burkels, ManagerBare Metal Servers z LeaseWeb 
<q>Darowizny odgrywają istotną rolę w wspieraniu projektów wolnego 
i otwartego oprogramowania. Deweloperzy LeaseWeb są częścią społeczności 
Debiana, dzielą się swoją wiedzą i kodem. Chcemy uhonorować i wesprzeć 
dwadzieścia lat pracy włożonych w ten solidny jak skała system operacyjny.</q>
</p>

<h2>O Debianie</h2>
<p>Projekt Debian został założony w roku 1993 przez Ian Murdock jako 
w pełni wolny projekt społecznościowy. Od tego czasu projekt rozwinął się 
do jednego z największych i najbardziej wpływowych projektów open source. Tysiące 
wolontariuszy z całego świata pracują razem nad stworzeniem i zarządzaniem 
oprogramowaniem Debiana. Dostępny w 70 językach oraz wspierając
dużą liczbę różnych typów komputerów, Debian nazywa siebie 
"uniwersalnym systemem operacyjnym".</p>

<h2>O LeaseWeb</h2>
<p>LeaseWeb jest jednym z największych dostawców usług hostingowych, 
oferujących rozwiązania Infrastructure-as-a-Service (IaaS) dla ponad 
17.500 klientów z całego świata, zarówno małym firmom jak i korporacjom. 
Zakres oferowanych usług obejmuje 
Bare Metal Servers, Publiczne, Prywatne i Hybrydowe Chmury oraz CDN.</p>
