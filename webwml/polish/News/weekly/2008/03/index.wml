#use wml::debian::projectnews::header PUBDATE="2008-05-26" SUMMARY="Bity od Lidera, OpenSSL, Nowy Perl, backoprts.org, Wielkie pakiety, SANE, Licencjonowanie, Tłumaczenia dla Enigmail, Nagłówki pocztowe Debiana, HOWTO instalatora, archive.debian.net, Zmiany w Lennym"
#use wml::debian::translation-check translation="1.11"

<p>Witamy w trzecim w tym roku wydaniu WPD, biuletynu społeczności Debiana.
Steve McIntyre rozesłał nowe <q>Bity od Lidera Projektu</q>. Ostatnio został
naprawiony poważny błąd w pakiecie OpenSSL Debiana. Debian omawia strukturę
archiwum dla wielkich pakietów.</p>

<p><strong>Bity od Lidera Projektu Debian</strong></p>
<p>Steve McIntyre rozesłał nowe wydanie
<q><a href="http://lists.debian.org/debian-devel-announce/2008/05/msg00006.html">Bitów
od DPL</a></q> (Debian Project Leader), w którym omawia ostatnio wykonywane
działania jako wybranego Lidera Projektu. Rozpoczął od wskazania na
<a href="http://www.itwire.com/content/view/17716/1090/">kilka</a> <a
href="http://www.computerworlduk.com/community/blogs/index.cfm?RSS&amp;entryid=741">wywiadów</a>,
<a href="http://news.zdnet.co.uk/software/0,1000000121,39406494,00.htm">których</a>
<a href="http://www.regdeveloper.co.uk/2008/04/21/debian_developers_approved/">ostatnio</a>
<a href="http://www.tllts.org/audio/tllts_244-05-07-08.ogg">udzielił</a>
oraz informacji o zmianach personalnych w kluczowych zespołach.
Jonathan McDowell został kolejnym opiekunem bazy kluczy cyfrowych i
współpracuje z Jamesem Troupem nad usprawnieniem połączenia pomiędzy bazą
kluczy a naszym systemem ldap w celu poprawienia współpracy z Administratorami
Systemu. Dziękuje Anthony Towns'owi, który zaprzestał pracy w tych zespołach.
</p>
<p>Na koniec, ale jako równie ważną, poruszył sprawę nadchodzącej
<a href="http://debconf8.debconf.org/">Konferencji Debiana</a> w Mar del
Plata (Argentyna). Organizowanie imprezy przebiega sprawnie, ogłoszenia
o naborze prelegentów, sposobie wyboru prezentacji i sponsorowaniu podróży
zostaną wysłane wkrótce. Jak zwykle organizatorzy szukają wciąż firm
i osób prywatnych, które chcą zasponsorować konferencję &mdash;
prosimy kontaktować się w tej sprawie na adres
<a href="mailto:sponsors@debconf.org">sponsors@debconf.org</a>.</p>

<p><strong>Błąd w OpenSSL Debiana ma wpływ na wiele innych pakietów</strong></p>
<p>Luciano Bello
<a href="http://lists.debian.org/debian-security-announce/2008/msg00152.html">wykrył</a>,
że generator liczb losowych w pakiecie openssl Debiana jest przewidywalny.
Stało się tak na skutek niewłaściwej zmiany dokonanej tylko w Debianie w
pakiecie openssl
(<a href="http://cve.mitre.org/cgi-bin/cvename.cgi?name=CVE-2008-0166">CVE-2008-0166</a>).
W rezultacie klucze kryptograficzne mogą zostać odgadnięte. Dotyczy to
kluczy SSH, OpenVPN, DNSSEC, kluczy używanych w certyfikatach X.509 oraz
kluczy sesji SSL/TLS. Nie dotyczy to kluczy wygenerowanych za pomocą
GnuPG ani GNUTLS. Inne systemy mogą być dotknięte tym problemem niebezpośrednio,
jeśli błędne klucze zostały do nich zaimportowane.</p>

<p>Wkrótce po odkryciu Luciano wydano
<a href="http://lists.debian.org/debian-security-announce/2008/msg00152.html">poprawione
pakiety</a> i &mdash; ze względu na wagę problemu &mdash;
<a href="http://lists.debian.org/debian-security-announce/2008/msg00153.html">wydano</a>
nowy pakiet OpenSSH, który automatycznie odnawia błędne klucze oraz posiada
funkcję czarnej listy, co umożliwia sprawdzenie kluczy używanych przez
użytkowników. W tym samym czasie został napisany
<a href="http://security.debian.org/project/extra/dowkd/dowkd.pl.gz">detektor
oprogramowania</a>
(<a href="http://security.debian.org/project/extra/dowkd/dowkd.pl.gz.asc">podpis
GPG</a>) i ciągle jest ulepszany, tak aby szczegółowo przetestować i zastosować
procedurę aktualizacji dla innych pakietów,
<a href="$(HOME)/security/key-rollover/">tutaj
wymienionych</a>.</p>

<p>Przepraszamy za powstałe niedogodności i pragniemy podziękować wszystkim,
którzy przyczynili się do naprawienia powstałego błędu w tak krótkim
czasie i bez poważniejszych konsekwencji.</p>
<p>Na
<a href="http://lists.debian.org/debian-devel/2008/05/msg00536.html">kliku</a>
<a href="http://lists.debian.org/debian-devel/2008/05/msg00427.html">listach</a>
rozpoczęła się dyskusja na temat zapobiegania podobnym wypadkom w przyszłości.
</p>

<p><strong>Przejście na Perla 5.10</strong></p>
<p>Marc Brockschmidt
<a href="http://lists.debian.org/debian-devel-announce/2008/05/msg00007.html">zawiadomił</a>
o zakończeniu prowadzonego ostatnio przejścia na Perla 5.10, jako domyślnej
wersji w kolejnym wydaniu stabilnym.</p>
<p>Zostało zaktualizowanych ponad 400 pakietów w wydaniu testing,
m.in. heimdal, clamav i sendmail/libmilter.
W kolejce są jeszcze drobne poprawki dla xulrunner, ocaml,
ffmpeg, poppler i nautilus.</p>

<p><strong>Nieznane Backports.org?</strong></p>
<p>Podczas przeglądu starszych błędów raportowanych do pakietu OpenOffice.org
<a href="http://liorkaplan.wordpress.com/2008/05/25/why-arent-our-users-familiar-with-backportsorg/">Lior
Kaplan</a> stwierdził, że wielu użytkowników nie ma pojęcia o
<a href="http://www.backports.org">backports.org</a>, nieoficjalnym serwisie,
który umożliwia zaktualizowanie pakietów użytkownikom wersji stabilnej Debiana.
</p>
<p>W wyniku dyskusji nad kilkoma propozycjami lepszej integracji tego
serwisu z Debianem, dokonano pewnych zmian. Gerfried Fuchs
<a href="http://liorkaplan.wordpress.com/2008/05/25/why-arent-our-users-familiar-with-backportsorg/#comment-362">podsumował</a>
stan obecny.</p>

<p><strong>Wielkie pakiety w Debianie</strong></p>
<p>Członkowie
<a href="http://lists.debian.org/debian-devel-games/2008/05/msg00165.html">Debian
Games Team</a> (jak też inni opiekunowie pakietów o znacznych rozmiarach)
zastanawiają się nad ograniczeniami rozmiarów archiwum Debiana (i jego
infrastruktury) dotyczącymi pakietów. Jörg Jaspert przyłączył się do dyskusji
jako ftp-master i
<a href="http://lists.debian.org/debian-devel/2008/05/msg00970.html">podsumował</a>
możliwości rozwiązania tego problemu. Stawia on na utworzenie nowego archiwum
dla wielkich pakietów (zawierających dane niezależne od architektury) i,
jeśli to możliwe, zmianę Polityki Debiana, która pozwoli pakietom zależnym
od tych danych, które są dostępne w nowym archiwum, na pozostanie w
archiwum głównym (main).</p>

<p><strong>Stan SANE</strong></p>
<p>Ponieważ trwają prace nad ulepszeniem interfejsu SANE
(scanner access now easy - teraz łatwy dostęp do skanera), Julien Blache
dał <a href="http://blog.technologeek.org/2008/05/07/106">krótki przegląd</a>
jego planów dotyczących pakietów SANE w wydaniu <q>Lenny</q>. SANE
będzie musiało pozostać w obecnym stanie interfejsu, ale Julien palnuje
wydanie backportów dla niektórych ważnych ulepszeń dokonanych przez
deweloperów i prosi o informacje zwrotne.</p>

<p><strong>Porady dla nowych projektów Wolnego Oprogramowania</strong></p>
<p>Francois Marier
<!-- Grml, konqueror from stable always crashs viewing this page #483886 -->
<a href="http://feeding.cloud.geek.nz/2008/05/choosing-right-license-for-your-new.html">dał
kilka porad</a>, w jaki sposób wybrać licencję do projektu wolnego oprogramowania.
Jego konkluzja jest taka, że użycie licencji niekompatybilnej z głównymi
licencjami, takimi jak GNU General Public License, jest równie złe, jak pisanie
swojej własnej licencji.</p>
<p>Neil Williams
<a href="http://www.linux.codehelp.co.uk/serendipity/index.php?/archives/117-Non-code-code-development-upstream-for-estron.html">dodał</a>
kilka bardziej ogólnych uwag.</p>


<p><strong>Inne wiadomości</strong></p>

<p>Sven Joachim
<a href="http://lists.debian.org/debian-i18n/2008/05/msg00248.html">był rozczarowany</a>
stanem tłumaczeń dla <a
href="http://packages.debian.org/enigmail">enigmail</a>, narzędzia GnuPG dla
klienta pocztowego <a href="http://packages.debian.org/icedove">Icedove</a>.
Alexander Sack
<a href="http://bugs.debian.org/cgi-bin/bugreport.cgi?bug=473168#35">odpowiedział</a>,
że wkrótce doda je do głównego pakietu.</p>

<p>Jörg Jaspert
<a href="http://lists.debian.org/debian-devel-announce/2008/05/msg00001.html">zaproponował</a>
standaryzację nagłówków dodawanych do maili przez różne narzędzia
używane przez Debiana.</p>

<p>Enrico Zini <a href="http://www.enricozini.org/2008/tips/d-i-conditional-partitioning.html">napisał</a>
krótkie HOWTO pod tytułem <q>Warunkowe partycjonowanie w instalatorze
Debiana</q> opisujące bezobsługowe pomijanie niektórych partycji podczas
instalacji. Już wcześniej napisał
<a href="http://www.enricozini.org/2008/tips/simple-cdd-usb.html">krótkie
HOWTO</a> o tworzeniu bootowalnych kluczy USB za pomocą pakietu
simple-cdd.</p>

<p>Od czasu kiedy baza danych używana przez
<a href="http://packages.debian.org">packages.debian.org</a> zawiera
tylko wydania wspierane i przyszłe, Frank Lichtenheld utworzył bazę
<a href="http://archive.debian.net">archive.debian.net</a>, która
umożliwia przeszukiwanie również wydań archiwalnych. Niestety, ma ona
kilka <a href="http://blog.djpig.de/2008/05/13#archive-debian-net">ograniczeń</a>.</p>

<p>Martin Krafft
<a href="http://lists.debian.org/debian-devel/2008/05/msg00422.html">rozpoczął
zbieranie</a> wartych opisania rozszerzeń, zmian i innych ulepszeń
w następnym wydaniu stabilnym Debiana, <q>Lenny</q>, na stronie <a
href="http://wiki.debian.org/NewInLenny">wiki</a>. Prosimy o pomoc
i rozwijanie tej strony.</p>

<p><strong>Pakiety wymagające pracy</strong></p>
<p>Obecnie 433 pakiety są osierocone, a 104 zgłoszono do adopcji. Prosimy
zajrzeć do <a
href="http://lists.debian.org/debian-devel/2008/05/msg00402.html">ostatnich</a>
<a href="http://lists.debian.org/debian-devel/2008/05/msg00913.html">raportów</a>,
czy nie ma tam interesujących pakietów.</p>

<p><strong>Chcesz nadal czytać WPD?</strong> Pomóż nam tworzyć biuletyn.
Ciągle potrzebujemy ochotników, obserwujących społeczność Debiana
i informujących nas o tym, co się dzieje. Przeczytaj naszą 
<a href="http://wiki.debian.org/ProjectNews/HowToContribute">stronę
<q>Jak wesprzeć</q></a>, aby dowiedzieć się, jak możesz pomóc.
Czekamy na mail od Ciebie na
<a href="mailto:debian-publicity@lists.debian.org">debian-publicity@lists.debian.org</a>.</p>

#use wml::debian::projectnews::footer editor="Luca Bruno, Meike Reichle, Alexander Schmehl"

# Translated by Wojciech Zareba
