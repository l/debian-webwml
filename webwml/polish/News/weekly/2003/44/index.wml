#use wml::debian::weeklynews::header PUBDATE="2003-11-04" SUMMARY="Odzyskiwanie, KDE, głosowanie, przedsiębiorstwo, FDL, Debconf, NetBSD, sprzęt, PostgreSQL, błędy, jądro"
#use wml::debian::translation-check translation="1.13"

<p>Witaj w czterdziestym czwartym w tym roku numerze DWN, tygodnika dla osób
zainteresowanych i związanych z Debianem. Bruce Perens
<a href="https://lists.debian.org/debian-devel-0310/msg02212.html">
zarezerwował</a> domenę nonfree.org na potrzeby sekcji non-free, 
jeśli oddzieli się ona kiedyś od Debiana. W tej chwili jest tam tylko 
rekord CNAME wskazujący na ftp.debian.org, ale nieco pracy może uczynić 
z tej domeny dobry środek do zorganizowania odłączenia non-free.</p>

<p><strong>Debian szybszy od Gentoo?</strong> Matt Garman
<a href="http://article.gmane.org/gmane.linux.gentoo.user/50924">zastanawiał
się</a>, dlaczego jego program w C++ działa dużo wolniej skompilowany na
Gentoo niż na Debianie Sid. Później
<a href="http://article.gmane.org/gmane.linux.gentoo.user/50973">ogłosił</a>,
że rekompilacja bibliotek C++ w Gentoo z mniej agresywnie ustawionymi
flagami optymalizacji (<code>-O2</code> zamiast <code>-O3</code>) eliminuje
różnicę w prędkości. William Kenworthy
<a href="http://article.gmane.org/gmane.linux.gentoo.user/50953">dodał</a>
również, że Debian i inne dystrybucje są konserwatywne, ale tworzone przez
bardzo doświadczonych ludzi.</p>

<p><strong>Odtwarzanie systemu z Knoppiksem.</strong> IBM Developerworks
opublikował 
<a href="http://www-106.ibm.com/developerworks/linux/library/l-knopx.html">
artykuł</a> autorstwa Carli Schroder, który opisuje, jak odzyskać niestartujący
system linuksowy, modyfikować pliki, montować sieciowe systemy plików oraz
jak dokonać gruntownych modyfikacji systemowych korzystając jedynie z płyty z
<a href="http://www.knopper.net/knoppix/">Knoppiksem</a> i dostępu do
Internetu.</p>

<p><strong>Poprawa opieki nad KDE.</strong>
Niektórzy mogli być zaniepokojeni, widząc, że w ostatnim tygodniu Chris Cheney
porzucił opiekę nad wieloma podstawowymi pakietami KDE. Na szczęście, był to
tylko element przygotowań do przejęcia ich przez grupę opiekunów Qt/KDE, której
Chris jest członkiem. Utworzono dla niej
<a href="https://lists.debian.org/debian-qt-kde/">listę dyskusyjną</a>,
a obecnie omawiany jest projekt 
<a href="https://people.debian.org/~madkiss/debian-kde-policy.html">
dokumentacji zasad</a>.</p>

<p><strong>Poprawki do Umowy Społecznej.</strong> Branden Robinson <a
href="https://lists.debian.org/debian-vote-0310/msg00106.html">zaproponował</a>
wprowadzenie kilku poprawek do
<a href="$(HOME)/social_contract">Umowy Społecznej</a>.  Niektóre z
<a href="http://www.xs4all.nl/~dark/draft-sc-amendment-20031030.html">
nich</a> zmieniają koncepcje Umowy, inne są tylko
redakcyjne. Jedna z jego kluczowych propozycji dotyczyła tego, aby Debian
przestał angażować się przy archiwum non-free.  Oznacza to, iż po podejęciu
odpowiedniej decyzji Debian mógłby przestać dostarczać niewolne oprogramowanie.
Na portalu Slashdot prowadzono
<a href="http://developers.slashdot.org/developers/03/10/30/1618243.shtml?tid=185&amp;tid=90">
dyskusję </a> na temat tej propozycji, w której Bruce Perens
<a href="http://developers.slashdot.org/comments.pl?sid=84151&amp;cid=7352420">
zasugerował</a>,
<a href="http://developers.slashdot.org/comments.pl?sid=84151&amp;cid=7352723">
jak</a> usunięcie non-free mogłoby wyglądać.  Propozycja Brandena spowodowałaby
także pewne oddzielenie od Umowy Społecznej (Social Contract)
Wytycznych Debiana dotyczących Wolnego Oprogramowania (Debian
Free Software Guidelines).</p>

<p><strong>Debian w przedsiębiorstwie?</strong> James Maguire <a
href="http://www.newsfactor.com/perl/story/22602.html">zastanawia się</a> czy
jest dla Debiana miejsce w świecie korporacji. Pisze o certyfikacji porogramów,
czy raczej jej braku, braku wsparcia komercyjnego producenta kompensowanym
usługami firm trzecich. Możliwość zastosowania Debiana zależy od wymagań
użytkownika. Firmy z własną obsługą techniczną, nie chcące płacić nikomu innemu
mogłyby wdrożyć Debiana zwiększając zwrot z inwestycji.</p>

<p><strong>Projekt deklaracji stanowiska w sprawie GNU FDL.</strong> Manoj
Srivastava <a href="https://lists.debian.org/debian-project-0310/msg00178.html">
poinformował</a> o próbie stworzenia dokumentu poświęconego zastrzeżeniom 
członków projektu Debian do GNU 
<a href="http://www.gnu.org/copyleft/fdl.html">Free Documentation License</a>
(FDL). <a href="https://people.debian.org/~srivasta/Position_Statement.html">
Dokument</a> ten stara się przedstawić argumentację prowadzącą do wniosku,
że GNU FDL nie można uważać za licencję łatwo spełniającą 
<a href="$(HOME)/social_contract#guidelines">Wytyczne Debiana dotyczące 
Wolnego Oprogramowania</a>.</p>

<p><strong>Wyniki głosowania nad statutem.</strong> Propozycja A
<a href="https://lists.debian.org/debian-vote-0310/msg00114.html">wygrała</a>
w <a href="$(HOME)/vote/2003/vote_0003">głosowaniu</a>,
mającym na celu eliminację dwuznaczności części 4.1.5
<a href="$(HOME)/devel/constitution">statutu</a>. Oznacza to, że
<a href="$(HOME)/social_contract">Umowa Społeczna Debiana</a> i
<a href="$(HOME)/social_contract#guidelines">Wytyczne Debiana dotyczące
Wolnego Oprogramowania</a> są teraz "Dokumentami założycielskimi" i mogą
być modyfikowane większością 3:1 głosów deweloperów. Nowelizacja wyjaśniła
również status nietechnicznych dokumentów, zapewniając, że deweloperzy mogą
wydawać, zastępować i wycofywać rozmaite deklaracje, włączając w to
zajmowanie stanowiska w bieżących sprawach.</p>

<p><strong>Szablony debconfa - poradnik stylistyczny.</strong> Christian 
Perrier <a href="https://lists.debian.org/debian-boot-0310/msg01686.html">
ogłosił</a> stworzenie poradnika dla piszących szablony debconfa.
Tłumacząc szablony na francuski, Christian często natrafiał na takie,
które wydawały się niezgodne z pewnymi, zapisanymi bądź nie, zasadami.
Stało się jasne, że pewna formalizacja wymaganych i zalecanych praktyk
ułatwiłby opiekunom pakietów tworzenie dobrych szablonów. Harmonizacja
stylu mogłaby także znacząco poprawić odbiór Debiana, przyczyniając się
do sprawiania bardziej "profesjonalnego" wrażenia.</p>

<p><strong>NetBSD - raport o stanie.</strong>  Joel Baker 
<a href="https://lists.debian.org/debian-bsd-0310/msg00009.html">przedstawił
</a> raport o stanie NetBSD. Joel uruchomi ponownie archiwum, używając 
<code>debpool</code> (co powinno umożliwić wrzucanie plików przez HTTPS PUT 
bez konieczności posiadania konta na samym serwerze).
Będzie ono ponownie oparte na gałęzi -current (pre-2.0), ze względu
na problemy, które można rozwiązać tylko mając działającą obsługę
wątków POSIX-owych. Joel pracuje też nadal, za zgodą Fundacji NetBSD, nad zmianą
licencj BSD z czteropunktowej na trzypunktową (kontaktując się z autorami
i prosząc ich o zmianę licencji, zgłaszając łatki i współpracując
z zespołem podstawowym (core team) przy ich integracji). Jak na razie odnosi
w tym olbrzymie sukcesy.</p>

<p><strong>Uzyskanie wsparcia Debiana na komputerach HP.</strong> Kianusch Sayah
Karadji <a href="https://lists.debian.org/debian-user-0310/msg06517.html">
stara się</a> przekonać <a href="http://www.hp.com/">HP</a> do wspierania
Debiana na swoim sprzęcie. Firma twierdzi, że ponieważ Debian nie ma danych
na temat liczby swoich użytkowników korzystających z serwerów HP, nie wiadomo
czy obsługa tej dystrybucji byłaby sensowna.
Używający Debiana na maszynach HP są więc proszeni o kontakt z Kianuschem
pod adresem <a href="mailto:debian@sk-tech.net">debian@sk-tech.net</a>.
Kilku pracowników HP
<a href="http://www.opensource.hp.com/opensource_projects.html">jest</a>
deweloperami Debiana.</p>

<p><strong>Tasksel a niestandardowe dystrybucje Debiana.</strong> Andreas
Tille <a href="https://lists.debian.org/debian-devel-0310/msg02048.html">
zastanawiał się</a>, w jaki sposób tasksel powinien wspierać niestandardowe
dystrybucje Debiana, takie jak
<a href="$(HOME)/devel/debian-jr/">Debian Jr.</a> czy
<a href="$(HOME)/devel/debian-med/">Debian-Med</a>.  Obecnie tasksel
pokazuje zadanie <code>debian-jr</code>, ale ignoruje pozostałe. Oczywiście,
powinien zostać znaleziony bardziej wyrafinowany sposób na to, aby
traktować je jednakowo.</p>

<p><strong>Wiele pakietów PostgreSQL.</strong> Oliver Elphick <a
href="https://lists.debian.org/debian-devel-0310/msg02058.html">zastanawiał
się</a>, czy i jak można
<a href="https://alioth.debian.org/plugins/scmcvs/cvsweb.php/common/postgresql-client.html?cvsroot=pkg-postgresql">zainstalować</a>
wiele wersji pakietów PostreSQL jednocześnie. Ma to pomóc z problemami przy
aktualizacji głównych wersji, jak również pozwolić ludziom na posiadanie wielu
klastrów bazowych, także w różnych wersjach programowych.</p>

<p><strong>Debian na targach COMDEX.</strong> W czasie tegorocznego
<a href="http://www.comdex.com/lasvegas2003/">Comdexu</a> w Las Vegas,
w czwartek, 20 listopada od 12:00 do 13:30 odbędzie się debianowe
<a href="http://www.comdex.com/lasvegas2003/exhib/index.php?s=ic_open_spkr">
install party</a>. Zarówno pomagający jak i oczekujący pomocy będą mile
widziani. Także podczas Comdexu, 18 listopada o 13:30 w "Open Source and Linux
Innovation Center" można będzie wysłuchać półgodzinnego wprowadzenia do Debiana
dla użytkowników korporacyjnych. Natomiast 19 listopada od 15:30 do 16:45,
w ramach bloku konferencyjnego Open Source odbędzie się
<a href="http://education.key3media.com:8080/comdex/lv2003/education/FMPro?-DB=K3Sessions.fp5&amp;-lay=webform&amp;-format=session_detail.html&amp;Session_ID=3733&amp;-Find">
panel dyskusyjny</a> zatytułowany "Praktyczny przewodnik po systemach operacyjnych
o otwartych źródłach", obejmujący także Debiana.</p>

<p><strong>Alternatywne przeglądarki formatów Postscript i PDF.</strong> Matthias Urlichs
<a href="https://lists.debian.org/debian-devel-0310/msg02091.html">zauważył</a>,
że istnieją pakiety wirtualne postscript-viewer i pdf-viewer, ale nie korzystają
z mechanizmu alternatyw, nie ma więc polecenia <code>/usr/bin/postscript-viewer</code>.
Mark Brown <a href="https://lists.debian.org/debian-devel-0310/msg02109.html">
wyjaśnił</a>, że Debian zawiera system rejestracji programów obsługi różnych
typów MIME, z którego powinny korzystać przeglądarki. Do znalezienia programu
właściwego dla danego typu pliku można wtedy użyć polecenia <code>run-mailcap</code>.</p>

<p><strong>Lokalizowane zgłoszenia błędów.</strong> Magosányi Arpád 
<a href="https://lists.debian.org/debian-devel-0310/msg02141.html">zastanawiał
się</a>, czy jest znany lub planowany sposób przesyłania zgłoszeń do systemu
śledzenia błędów w językach innych niż angielski. Zaproponował, by
w momencie wykrycia nieangielskiego języka, zgłoszenie błędu, zamiast do
prawdziwego pakietu, było wysyłane do pakietu językowego. Opiekunowie tych
pakietów mogliby być łącznikami pomiędzy użytkownikiem a opiekunem
prawdziwego pakietu.</p>

<p><strong>Zapotrzebowanie na listę dotyczącą jąder Debiana.</strong> 
Francesco Paolo Lovergine 
<a href="https://lists.debian.org/debian-devel-0310/msg02173.html">
zaproponował</a>, aby stworzyć nową listę dyskusyjną debian-kernels w
celu ułatwienia koordynowania i pielęgnowania jąder i łat w Debianie. Owa
lista nie byłaby ograniczona wyłącznie do jąder Linuksa, ale zawierałaby
również jądra Hurd i *BSD.  Zgłosił również
<a href="https://bugs.debian.org/218923">żądanie</a> stworzenia tej listy.</p>

<p><strong>Cykliczne zależności budowania.</strong> Anthony DeRobertis
<a href="https://lists.debian.org/debian-devel-0310/msg02223.html">zastanawiał się</a>
czy jest jedyną osobą, która sądziła, że Debiana można zbudować ze źródeł,
korzystając tylko z pakietów istotnych (essential) i istotnych przy budowaniu
(build-essential). Konkretnie, natrafił on na cykl zależności budowania
cdbs - libgd-gd2-*-perl - cdbs. Joel Baker
<a href="https://lists.debian.org/debian-devel-0311/msg00012.html">chciałby</a>
aby sekcja main w dystrybucji stabilnej i testowej były zbiorami zamkniętymi
ze względu na zależności budowania. Obecna sytuacja jest kłopotliwa przy
przenoszeniu systemu na nową architekturę lub jądro.</p>

<p><strong>Rozdzielone pliki nagłówkowe jądra.</strong> Otto Wyss 
<a href="https://lists.debian.org/debian-devel-0311/msg00033.html">
zastanawiał się</a>, dlaczego 
<a href="https://packages.debian.org/libc6-dev">libc6-dev</a> nagle zaczął
zależeć od <a href="https://packages.debian.org/linux-kernel-headers">
plików nagłówkowych jądra (linux-kernel-headers)</a>.  Mark Brown 
<a href="https://lists.debian.org/debian-devel-0311/msg00037.html">
wyjaśnił</a>, że zawsze kilka plików nagłówkowych jądra było włączanych do 
libc6-dev. Po prostu ostatnio zostały rozdzielone od pozostałych i umieszczone 
w osobnym pakiecie. Do niektórych z tych nagłówków odnoszą się pliki
nagłówkowe glibc, które nie kompilowałyby się poprawnie, gdyby pliki 
nagłówkowe jądra nie były zainstalowane.</p>

<p><strong>Poprawki bezpieczeństwa.</strong> Zasada jest prosta. Upewnijcie
się, że zaktualizowaliście swoje systemy, jeśli korzystacie z poniższych
pakietów.</p>

<ul>
<li><a href="$(HOME)/security/2003/dsa-396">thttpd</a> --
	Wycieki informacji, DoS oraz uruchamianie dowolnego kodu.
</ul>

<p><strong>Pakiety nowe lub warte uwagi.</strong> Następujące pakiety zostały
niedawno dodane do Debiana lub zawierają ważne poprawki.</p>

<ul>
<li><a href="https://packages.debian.org/unstable/web/apache-utils">apache-utils</a>
    -- Utility programs for webservers.
<li><a href="https://packages.debian.org/unstable/utils/bookmark-merge">bookmark-merge</a>
    -- Merge bookmarks from Mozilla, Netscape and IE.
<li><a href="https://packages.debian.org/unstable/misc/crosshurd">crosshurd</a>
    -- Install a hurd-i386 system from any running Debian system.
<li><a href="https://packages.debian.org/unstable/devel/debian-installer-demo">debian-installer-demo</a>
    -- Debian Installer demo.
<li><a href="https://packages.debian.org/unstable/interpreters/gnue-appserver">gnue-appserver</a>
    -- GNU Enterprise Application Server.
<li><a href="https://packages.debian.org/unstable/interpreters/gnue-navigator">gnue-navigator</a>
    -- GNU Enterprise Navigator.
<li><a href="https://packages.debian.org/unstable/games/gridlock">gridlock</a>
    -- Collection of grid-based board games for GNUstep.
<li><a href="https://packages.debian.org/unstable/libs/gtklookat">gtklookat</a>
    -- VRML viewer for GTK+.
<li><a href="https://packages.debian.org/unstable/x11/gtodo">gtodo</a>
    -- Gtk-2 todo list.
<li><a href="https://packages.debian.org/unstable/text/ps2eps">ps2eps</a>
    -- Convert PostScript to EPS (Encapsulated PostScript) files.
<li><a href="https://packages.debian.org/unstable/text/udo">udo</a>
    -- Universal DOcument - text processing utility.
<li><a href="https://packages.debian.org/unstable/sound/wavesurfer">wavesurfer</a>
    -- Sound Manipulation Program.
</ul>

<p><strong>Pakiety osierocone.</strong> W tym tygodniu osierocono 9
pakietów. Poszukiwani są dla nich nowi opiekunowie. W sumie jest już
190 opuszczonych pakietów. Podziękowania dla ich poprzednich opiekunów,
którzy poświęcili swój czas dla społeczności Wolnego Oprogramowania.
Zajrzyj na <a href="$(HOME)/devel/wnpp/">strony WNPP</a> po
pełną listę, a jeśli chcesz przejąć jeden z tych pakietów, dodaj informację
do raportu o błędzie i zmień jego tytuł na ITA:.</p>

<ul>
<li> <a href="https://packages.debian.org/unstable/graphics/findimagedupes">findimagedupes</a>
     -- Finds visually similar or duplicate images.
     (<a href="https://bugs.debian.org/218699">Bug#218699</a>)</li>
<li> <a href="https://packages.debian.org/unstable/games/gfpoken">gfpoken</a>
     -- Recreate a grid of mirrors from clues given by tests.
     (<a href="https://bugs.debian.org/219061">Bug#219061</a>)</li>
<li> <a href="https://packages.debian.org/unstable/gnome/glotski">glotski</a>
     -- Slide the blocks to reach a goal.
     (<a href="https://bugs.debian.org/219062">Bug#219062</a>)</li>
<li> <a href="https://packages.debian.org/unstable/x11/lwm">lwm</a>
     -- Lightweight Window Manager.
     (<a href="https://bugs.debian.org/219063">Bug#219063</a>)</li>
<li> <a href="https://packages.debian.org/unstable/games/overkill">overkill</a>
     -- Bloody 2D action deathmatch-like game in ascii-art.
     (<a href="https://bugs.debian.org/218157">Bug#218157</a>)</li>
<li> <a href="https://packages.debian.org/unstable/gnome/pong">pong</a>
     -- Preference/Property dialogs maker for GNOME.
     (<a href="https://bugs.debian.org/218462">Bug#218462</a>)</li>
<li> <a href="https://packages.debian.org/unstable/devel/sourcenav">sourcenav</a>
     -- Source code analysis, editor, browser and build tool.
     (<a href="https://bugs.debian.org/218158">Bug#218158</a>)</li>
<li> <a href="https://packages.debian.org/unstable/x11/tuxeyes">tuxeyes</a>
     -- Fancy version of xeyes.
     (<a href="https://bugs.debian.org/219065">Bug#219065</a>)</li>
<li> <a href="https://packages.debian.org/unstable/games/typespeed">typespeed</a>
     -- Zap words flying across the screen by typing them correctly.
     (<a href="https://bugs.debian.org/219064">Bug#219064</a>)</li>
</ul>

<p><strong>Chcesz dalej czytać DWN?</strong>
Pomóż nam tworzyć ten tygodnik. Już kilka osób podsyła nam teksty, ale ciągle
potrzebujemy nowych współautorów bądź tłumaczy. Zajrzyj na
<a href="https://www.debian.org/News/weekly/contributing">stronę pomocy</a>,
by się dowiedzieć, jak pomóc. Czekamy na Twój mail pod adresem
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer editor="Andre Lehovich, Frank Carlos, Drew Scott Daniels, Matt Black, Alex Perry, Martin 'Joey' Schulze" translator="Kalina Detko, Marcin Paweł Kobierzycki, Michał Politowski, Bartosz Feński aka fEnIo <fenio@o2.pl>"

