#use wml::debian::weeklynews::header PUBDATE="2001-10-15" SUMMARY="Automake, OpenOffice, Moduły Perla, Webalizer, Fonty Truetype"
#use wml::debian::translation-check translation="1.17"

<p>
<strong>Błędnie rozesłane niemieckie tłumaczenie.</strong> Bardzo nam przykro z tego powodu,
ale niestety Joey pomylił adresy To: gdy rozsyłał niemieckie tłumaczenie ostatniego
DWN i niemiecka wersja została rozesłana do ludzi zapisanych na listę międzynarodową.
Spowodowało to, oczywiście, powszechne zdziwienie, gdyż ludzie zastanawiali się, co też
właściwie czytaja. Jeszcze raz przepraszamy.
</p> 

<p>
<strong>Problemy z Automake.</strong> W unstable pojawiła się nowa wersja automake. Powoduje
ona niestety, że system automatycznego budowania pakietow zachowuje się tak, jak zapowiada nazwa -
<a href="https://lists.debian.org/debian-devel-0110/msg00492.html">niestabilnie</a>.
Wersja 1.5 automake nie jest kompatybilna wstecz z wersją 1.4, mimo że taki był
<a href="https://lists.debian.org/debian-devel-0110/msg00495.html">cel</a>.
W rezultacie wiele pakietów nie może zostać poprawnie skompilowanych, np. całe KDE.
Problemy należy poprawić. Dodatkowo, Neil Spring wysłał pewne
<a href="https://lists.debian.org/debian-devel-0110/msg00646.html">statystyki</a>
budowania pakietów z użyciem automake 1.4 i 1.5.
</p>

<p>
<strong>Długie nazwy modułów Perla.</strong> Obecne zasady odnoszące się do nazywania modułów perla
są jasne: Coś::Ktoś przechodzi w <code>libktoś-coś-perl</code>. Ta zasada sprawdza się w
większości przypadków, istnieją jednakże moduły, które zawierają
<a href="http://packages.debian.org/unstable/interpreters/libbusiness-onlinepayment-bankofamerica-perl">Business::OnlinePayment::BankOfAmerica</a>,
co z kolei przechodzi w nazwę pakietu: <code>libbusiness-onlinepayment-bankofamerica-perl</code>.
Wpisywanie tak długiej nazwy jest trudne, a <code>dpkg -l</code> nie pokaże jej w całości.
Joey Hess
<a href="https://bugs.debian.org/114920">zaproponował</a>
usunięcie wymuszania tej bezsensownej zgodności nazewnictwa modułów Perla.
</p>

<p>
<strong>Druga konferencja Debiana w Boreaux.</strong>
<a href="https://lists.debian.org/debian-events-eu-0110/msg00053.html">Rozpoczęto</a> organizację
<a href="http://lsm.abul.org/">Libre Software Meeting 2002</a>,
które odbędzie się od 9 do 13 lipca 2002 roku. Jak i w zeszłych latach, jest możliwe zorganizowanie
Konferencji Debiana w tym samym czasie, ale ktoś musiałby podjąć się kierowania jej organizacją. 
W ostatnich latach zajmował się tym Thierry Laronde (i dzięki mu za to), ale w tym roku niestety
nie może. Jeśli jesteś zainteresowany skontaktuj się z org@lsm.abul.org.
</p>

<p>
<strong>Kompilowanie OpenOffice.</strong> Peter Novodvorsky (&#1055;&#1077;&#1090;&#1088; &#1053;&#1086;&#1074;&#1086;&#1076;&#1074;&#1086;&#1088;&#1089;&#1082;&#1080;&#1081;) wysłał
<a href="https://lists.debian.org/debian-openoffice-0110/msg00014.html">mini-HOWTO</a>
opisujące sposób kompilacji OpenOffice 638C. Potrzebny jest nowy JDK z Blackdown.org
i stare pakiety STLPort. Peter dodał do dokumentu parę pomocnych linków i patchy.
</p>

<p>
<strong>Webalizer przestał działać?</strong> Jeżeli zauważyłeś, że webalizer ze stable przestał tworzyć
statystyki stron, to prawdopodobnie masz
<a href="https://lists.debian.org/debian-isp-0110/msg00123.html">ten</a>
problem. Starsze wersje Webalizera (od 1.30 do 2.00-12)
generowały timestampy w sposób, który na większości platform spowodowałby przekręcenie się
licznika 5 października 2001. W rezultacie statystyki są generowane aż do 4 października,
ale już nie później. W obecnej wersji naprawiono ten błąd. Poprawka dla wersji
w stable jest dostępna (link w powyższym mailu), jak i
<a href="https://lists.debian.org/debian-isp-0110/msg00109.html">port</a> bieżącej wersji
webalizera do stable. Opiekun pakietu
<a href="https://lists.debian.org/debian-isp-0110/msg00180.html">przygotowuje</a> także nowe
pakiety dla stable.
</p>

<p>
<strong>Branden dostał zgagi.</strong> W naszym ostatnim wydaniu pisaliśmy o problemach z pakietami SDL
i próbach naprawienia ich czynionych przez Brandena Robinsona. Próby te zostały przerwane
przez problem, który wyniknął z powodu nowych wersji automake (patrz wyżej). W końcu jednak
udało mu się naprawić wspomniane pakiety z pomocą dwóch kolegów z
<a href="http://www.progeny.com/">Progeny Systems</a>, a następnie
<a href="https://lists.debian.org/debian-devel-0110/msg00675.html">wykonać</a>
NMU pakietów (upload nowej wersji wykonywany nie przez opiekuna pakietu).
</p>

<p>
<strong>Java 2 Standard Edition dla Debiana?</strong> Blackdown Java 2 została niedawno umieszczona na
liście pakietów oczekujących na umieszczenie w non-free. James Troup, nasz nieustraszony
ftp-master, chciałby poznać opinie na temat jej
<a href="https://lists.debian.org/debian-legal-0110/msg00024.html">licencji</a>.
Interesujący fragment brzmi:
"nie dystrybuować innego oprogramowania mającego zastąpić (TO) Oprogramowanie". Zapewne rzeczy
takie jak kaffe, jikes i gcj stanowią oprogramowanie stworzone, by zastąpić j2sdk j2se, co powoduje,
że trudno nie złamać cytowanego zakazu. Stephen Zander
<a href="https://lists.debian.org/debian-legal-0110/msg00055.html">zauważył</a>,
że Blackdown otrzymała pozwolenie
od Suna na zmianę warunków licencji, która pozwoliłaby na redystrybucję binariów stworzonych przez
Blackdown przez mirrory dystrybucji Linuksa, nie tylko Debiana, niezależnie od tego, co jeszcze
one dystrybuują. W końcu być może te pakiety skończą chociaż w non-free.
</p>

<p>
<strong>Przewidywane nowe pakiety Apache2.</strong> Daniel Stone ogłosił, że wkrótce w archiwum pojawią
się nowe pakiety Apache2. Jednakże oczekuje się nie tylko nowych pakietów, ale także problemów.
Apache2 jest pakietowany w inny sposób i używa zupełnie innego układu katalogów (szczegóły pod
linkiem powyżej). Ostatnie wieści: Zgłoszono wiele wątpliwości, więc upload pakietów nie
będzie miał miejsca w najbliższej przyszłości.
</p>

<p>
<strong>Wolne fonty TrueType?</strong> Erich Schubert
<a href="https://lists.debian.org/debian-legal-0110/msg00059.html">skontaktował</a>
się z autorem fontów freeware i zapytał go, czy mógłby licencjonować je pod którąś z licencji
Open Source. Jego odpowiedź zdradza, iż nie przeczytał dostarczonego mu
<a href="http://www.debian.org/social_contract#guidelines">DFSG</a>.
Ponieważ nie jest pewne, czy licencja pozwoli na włączenie tych fontów do Debian/main,
rozpoczęła się dyskusja na temat licencjonowania sztuki w przeciwieństwie do oprogramowania.
</p>

<p>
<strong>Kiedy pakiet przechodzi do Testing?</strong> Kilka
<a href="https://lists.debian.org/debian-devel-0110/msg00652.html">próśb</a>
o wyjaśnienia pokazało, że wielu ludzi
wciąż nie jest pewnych, kiedy pakiet może przejść do dystrybucji testowej. Anthony Towns wysłał
<a href="https://lists.debian.org/debian-devel-0008/msg00906.html">wyjaśnienie</a>
o pakietach w testing. Podstawową zasadą jest, iż pakiet musi być testowany przez
dwa tygodnie (bez błędów krytycznych i nowych uploadów) i że wszystkie binarne pakiety zostały
przekompilowane dla wszystkich architektur wybranych dla testing.
</p>

<p>
<strong>Rozdzielenie non-US na Crypto i Patents?</strong> Sunnanvind Briling Fenderson wyszedł z
<a href="https://lists.debian.org/debian-legal-0110/msg00047.html">pomysłem</a>,
aby rozdzielić archiwum non-US na fragmenty: <q>crypto</q> i <q>patents</q>. Różne kraje mają różne prawa.
Takie rozwiązanie zakończyłoby dyskusję <q>włożyć crypto do main</q>, ponieważ jednostki z USA mogłyby
dystybuować crypto i main, natomiast przykładowo Francja mogłaby dystrybuować main i patents.
</p>  

<p>
<strong>List Amicusa o sprawie sądowej Matta Pavlovicza.</strong> Kilka tygodni temu Branden Robinson
rozmawiał przez telefon z Allonem Levym i ten poprosił nas o naszkicowanie
<a href="https://lists.debian.org/debian-legal-0110/msg00040.html">Listu Amicusa</a>
(<q>przyjaciela sądu</q>), aby wysłać go do Kalifornijskiego Sądu Najwyższego, który właśnie ma
zdecydować, czy wysłuchać apelacji Matta.
<a href="http://www.hsapc.com/">Levy</a> jest obrońcą Matta w sprawie DVD CCA vs. Bunner.
Szczególy posiada <a href="http://www.eff.org/">Electronic Frontier Foundation</a>. 
</p>

<p>
<strong>Sposób użycia Autoconfa i innych.</strong> Henrique de Moraes Holschuh wydał
<a href="https://lists.debian.org/debian-devel-0110/msg00773.html">dokument</a>, w którym
opisuje w jaki sposób najlepiej używać w Debianie autoconf/automake. Cały temat GNU autotools
jest bardzo grząski, ale jeśli nie udokumentujemy gdzieś jak najlepiej ich używać, to
może być już tylko gorzej.
</p>

<p>
<strong>Debian jest bardzo popularny!</strong> Kilkoro czytelników wysłało do nas informację, iż
Debian zajął drugie miejsce w
<a href="http://www2.linuxjournal.com/lj-issues/issue91/5441.html">Linux
Journal's Readers'
Choice Awards</a>. Debian idzie w góre - w zeszłym roku był na czwartej pozycji.
</p>

<p>
<strong>Dobre wieści...</strong> W3C otrzymało wystarczającą ilość wysłanych w ostatniej chwili
negatywnych opinii o proponowanych nowych zasadach użycia patentowanych technologii, aby
zaniechać wprowadzenia ich w życie. Daniel J. Weitzner
<a href="http://lists.w3.org/Archives/Public/www-patentpolicy-comment/2001Oct/1559.html">ogłosił</a>
w jaki sposób Grupa Opracowująca Zasady będzie teraz działać. Najwyraźniej dostrzeganą zmianą
jest jest wprowadzenie do Grupy reprezentacji społeczności Free Software/Open Source.
Bruce Perens (którego nie trzeba przedstawiać) i Eben Moglen (Konsul Generalny Free Software
Foundation) przyłączą się jako <q>zaproszeni eksperci</q>.
</p>

<p>
<strong>Zwrot jest Fair Play</strong> Goście z Linux Weekly News zawsze są tak mili, że zamieszczają linki do ostatniego DWN,
a ponadto odwalają naprawdę dobrą robotę wyszukując najświeższe informacje z i o Społeczości
Linuksa, więc pomyśleliśmy, że i my wspomnimy ich w tym tygodniu. W związku z ostatnimi cięciami
w Tucows wygląda na to, że LWN może mieć
<a href="http://lwn.net/2001/1011/">finansowo</a> ciężkie dni. Została utworzona
<a href="http://vena.lwn.net/mailman/listinfo/discussion">lista dyskusyjna</a> aby pomóc
wymyślić sposoby na przetrwanie LWN. Jeżeli właśnie przyłączasz się do
dyskusji, przeczytaj proszę archiwa przed wysłaniem swoich sugestii. To nie LWN jest wciąż
doskonały, ale to ludzie składający go w całość są najlepsi. Życzymy im szczęścia.
</p>

<p>
<strong>Nowe pakiety.</strong> Nowe i warte odnotowanie pakiety w tym tygodniu:
</p>
<ul>
 <li><a href="http://packages.debian.org/unstable/net/ipac-ng">ipac-ng</a>
 -- Wkłada reguły iptables służące klasyfikacji ruchu sieciowego i monitoruje
    te reguły dla jąder &gt;=2.4.0</li>
 <li><a href="http://packages.debian.org/unstable/misc/kvdr">kvdr</a>,
<a href="http://packages.debian.org/unstable/misc/dvb-mpegtools">dvb-mpegtools</a>,
<a href="http://packages.debian.org/unstable/misc/dvb-zapping">dvb-zapping</a>,
<a href="http://packages.debian.org/unstable/misc/vdr">vdr</a>,
<a href="http://packages.debian.org/unstable/misc/vdr-daemon">vdr-daemon</a>,
<a href="http://packages.debian.org/unstable/misc/vdr-lirc">vdr-lirc</a>,
<a href="http://packages.debian.org/unstable/misc/vdr-kbd">vdr-kbd</a> i
<a href="http://packages.debian.org/unstable/misc/vdr-rcu">vdr-rcu</a>
 -- Przeglądają i nagrywają z użyciem video disk recorderów kart DVB i DVB-S
 </li>
 <li><a href="http://packages.debian.org/unstable/x11/kmerlin">kmerlin</a>
 -- Jeżeli musisz używać sieci MSN Messenger, możesz użyci klienta KMerlin dla Linuksa</li>
 <li><a href="http://packages.debian.org/unstable/net/ntaim">ntaim</a>
 -- Klient AIM napisany w curses</li>
 <li><a href="http://packages.debian.org/unstable/misc/rocketworkbench">rocketworkbench</a>
 -- Narzędzie pomogające -- i nie tuszujemy tego -- projektować eksperymentalne rakiety.
   Proszę używać z odpowiedzialnością.</li>  
</ul>

<p>
To już wszystkie historie. To wszystko co mamy na ten tydzień.
Napisz do nas na adres <a href="mailto:dwn@debian.org">dwn@debian.org</a> 
jeżeli masz jakieś komentarze, pytania, lub świeże informacje.
</p>

#use wml::debian::weeklynews::footer
