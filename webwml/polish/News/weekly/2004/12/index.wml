#use wml::debian::weeklynews::header PUBDATE="2004-03-23" SUMMARY="FOSDEM, MPlayer, wybory, non-free, zamrożenie, Linux 2.6, jądro, init, OSCAR, 3.7&nbsp;GHz, użyteczność"
#use wml::debian::translation-check translation="1.10" maintainer=""


<p>Witaj w dwunastym w tym roku numerze DWN, tygodnika dla osób
zainteresowanych i związanych z Debianem. Jeśli kiedykolwiek chciałeś
przejść z Debiana GNU/Linux na SuSE Linux, powinieneś przeczytać ten 
<a href="http://www.novell.com/coolsolutions/nnlsmag/features/tips/t_suse_forums_nls.html">
przewodnik</a>. Z kolei ten <a
href="http://www.thejemreport.com/modules.php?op=modload&amp;name=News&amp;file=article&amp;sid=113">
artykuł</a> próbuje obalić trochę mitów i wyjaśnić kilka spraw tym, którzy są 
zainteresowani dodatkowymi informacjami na temat GNU/Linuksa. Większa część
społeczności Wolnego Oprogramowania nie znajdzie tam wielu nowych informacji -
tekst jest skierowany bardziej do ludzi z zewnątrz, którzy wiedzą tylko tyle, 
ile przeczytają w wiadomościach lub usłyszą od innych.</p>

<p><strong>Sprawozdanie z FOSDEM.</strong> Wookey i Stefan Gybas <a
href="$(HOME)/events/2004/0221-fosdem-report">napisali</a> o projektach 
Embedded Debian oraz Debian Java, które zostały zaprezentowane podczas
Spotkania Deweloperów Wolnego i Otwartego Oprogramowania (Free and Open Source 
Software Developers' Meeting) w Brukseli. Obie grupy przedstawiły ogólny zarys
projektów i określiły ich aktualny stan zaawansowania. Projekt Embedded Debian
wyraźnie posuwa się naprzód - celem jest uczynienie Debiana użyteczną
dystrybucją dla małych maszyn, a nie tylko dla dużych. Poza poprawą 
współpracy z Gentoo i FreeBSD, deweloperzy projektu Debian Java odbyli także
wiele <a href="https://lists.debian.org/debian-java-0403/msg00004.html">\
technicznych dyskusji</a>.</p>

<p><strong>Prace nad rozwiązaniem kwestii MPlayera.</strong>  Diego Biurrun <a
href="https://lists.debian.org/debian-legal-0403/msg00235.html">opublikował</a>
informację o działaniach mających na celu rozwiązanie kwestii związanych z
licencją MPlayera. Za główny problem uważany był brak pliku LICENSE oraz 
niezgodność z klauzulą 2a licencji GPL, co Diego próbował rozwiązać tworząc 
pliki LICENSE i Copyright. Don Armstrong <a
href="https://lists.debian.org/debian-legal-0403/msg00243.html">stwierdził</a>,
że dla potrzeb Debiana to wystarczy, jednak zasugerował, aby ekipa MPlayera 
umieszczała w odpowiednich plikach informacje o zmianach i ich autorach.</p>

<p><strong>Wybory lidera projektu.</strong> Manoj Srivastava <a
href="https://lists.debian.org/debian-vote-0403/msg00894.html">wezwał</a> do
<a href="$(HOME)/vote/2004/vote_001">głosowania</a> na lidera projektu Debian.
Głosy można oddawać 10 kwietnia 2004 r., do godziny 23:59:59 GMT. Być może
termin zakończenia głosowania będzie przełożony o około 15 godzin, ponieważ
Manoj nie dał rady wysłać wezwania do głosowania odpowiednio wcześnie.
Prezentacje <a href="$(HOME)/vote/2004/platforms/tbm">Martina Michlmayra</a>, 
<a href="$(HOME)/vote/2004/platforms/algernon">Gergely'ego Nagy</a> i <a
href="$(HOME)/vote/2004/platforms/branden">Brandena Robinsona</a> są dostępne 
online.</p>

<p><strong>Ponowne zatwierdzenie sekcji non-free.</strong> <a 
href="https://lists.debian.org/debian-vote-0403/msg00920.html">Zakończyło 
się</a> <a href="$(HOME)/vote/2004/vote_002">głosowanie</a> nad ogólną 
poprawką dotyczącą stanu sekcji non-free. Obecność sekcji non-free została 
utrzymana. 163 deweloperów głosowało za jej usunięciem, podczas gdy 260 
wolało ją zatrzymać. W głosowaniu wzięło udział łącznie 482 deweloperów.</p>

<p><strong>Regularne imprezy unieszkodliwiania błędów i słabe zamrożenie.
</strong> Adrian Bunk 
<a href="https://lists.debian.org/debian-devel-0403/msg01033.html">
zaproponował</a> słabe zamrożenie w najbliższej przyszłości, tak by nowe
zewnętrzne wersje pakietów nie mogły być dodawane do testing. Dodatkowo 
powinny odbywać się regularne imprezy unieszkodliwiania błędów (Bug Squashing
Parties), by pomóc w zmniejszaniu ilości błędów krytycznych dla wydania.</p>

<p><strong>Linux 2.6 na Debianie 3.0.</strong> Adrian Bunk <a
href="https://lists.debian.org/debian-devel-0403/msg01316.html">powiadomił</a>,
że są dostępne <a
href="http://www.fs.tum.de/~bunk/packages/woody/kernel-26.html">pakiety</a>
pozwalające uruchomić jądro w wersji 2.6 na Debianie woody. Zostały one wzięte
z unstable i przekompilowane na woodym, stąd mogą nie być tak stabilne jak
oryginalne pakiety z woody'ego. Pakiety te pozwalają na używanie jądra 2.6, 
ale nie oznacza to, że na woodym wszystkie cechy jądra 2.6 będą mogły być 
wykorzystane.</p>

<p><strong>Raport z imprezy unieszkodliwiania błędów.</strong> Frank Lichtenheld
ogłosił <a href="https://lists.debian.org/debian-qa-0403/msg00196.html">
raport</a> z imprezy unieszkodliwiania błędów, która odbyła się w ostatni
weekend. Była całkiem udana, ponieważ niewielka 
<a href="http://www.livejournal.com/users/djpig/4378.html">grupa 
uczestników</a> przygotowała sporo poprawionych pakietów, łatek i rozwiązań. 
Napisał również o wykorzystanych sposobach 
<a href="http://people.debian.org/~djpig/bsp.html">koordynacji</a> i poprosił 
innych o wyrażenie swoich opinii na pewne tematy związane z przyszłymi 
imprezami.</p>

<p><strong>Porządki z pakietami jąder?</strong> Adrian Bunk opublikował <a
href="https://lists.debian.org/debian-devel-0403/msg01334.html">propozycję</a>
uporządkowania pakietów jąder w unstable. Z racji tego, że utrzymywanie 2.2, 
2.4 i 2.6 jest szalonym przedsięwzięciem, zapytał, czy jakaś architektura 
nadal wymaga jąder 2.2. Zaproponował również, by usunąć różne pakiety z łatami 
na jądro, które dodają wiele możliwości, a są obecne w nowszych jądrach, bo i 
tak nie mogą być obsługiwane w stabilnych wydaniach Debiana.</p>

<p><strong>Konfiguracja init bazująca na menu.</strong> John Hasler <a
href="https://lists.debian.org/debian-devel-0403/msg00980.html">ogłosił</a>, że
dodał pakiet <a href="http://packages.debian.org/sysvconfig">sysvconfig</a> do
dystrybucji eksperymentalnej. Jest to narzędzie tekstowe, bazujące na menu,
przydatne do konfiguracji skryptów init. Pakiet ten może spowodować, że system
przestanie się uruchamiać, więc powinno się go używać ostrożnie. John 
oczywiście czeka na informacje o wykrytych błędach, ale także o sukcesach w 
korzystaniu z pakietu.</p>

<p><strong>OSCAR działający na Debianie.</strong> Członkowie <a
href="http://www.openclustergroup.org/">Open Cluster Group</a>, nieformalnej 
grupy, ogłosili stworzenie praktycznego portu <a
href="http://oscar.openclustergroup.org/">OSCAR</a>a (Open Source Cluster
Application Resource), klastra obliczeniowego, na Debiana IA-64. <a 
href="http://oscar.openclustergroup.org/tiki-index.php?page=OSCAROnDebian">\
Wprowadzili</a> warstwę abstrakcji, tak by zarówno na poziomie pakietu (rpm 
lub dpkg), jak i na poziomie dystrybucji (updaterpm, yum, urpmi i apt-get) 
OSCAR, wykorzystując dokładnie ten sam kod bazowy, mógł być uruchamiany na 
systemach, które nie używają rpma jako narzędzia do zarządzania pakietami.</p>

<p><strong>Uruchamianie Debiana na 3.7&nbsp;GHz.</strong> Alexander Schmehl <a
href="$(HOME)/events/2004/0318-cebit-report.wml">poinformował</a>
o najszybszym systemie x86 na tegorocznych targach 
<a href="$(HOME)/events/2004/0318-cebit">CeBIT</a>. Jego producent,  
<a href="http://www.h2o-computer.de/">H2O</a>, udostępnił Debianowi miejsce na
sprawdzenie, czy GNU/Linux uruchomi się na tej maszynie. Cała instalacja 
odbyła się w mniej niż 15 minut - wąskim gardłem był wolny (48x) napęd CD-ROM. 
Osiągi systemu (7372.9 bogomipsów, glxgears 4540.8&nbsp;fps) wskazują, że jest 
to całkiem przyjemne środowisko pracy.</p>

<p><strong>Recenzja użyteczności instalatora.</strong> Marcus Thiesen <a
href="http://www.thiesen.org/d-i/index.html">zrecenzował</a>, z perspektywy
przeciętnego użytkownika, ostatnią betę 3 
<a href="$(HOME)/devel/debian-installer/">debian-installera</a>.  
Nowy instalator jest dobrą drogą na instalację ulubionej dystrybucji, niemniej 
jednak odkrył w nim kilka zgrzytów.</p>

<p><strong>Poprawki bezpieczeństwa.</strong> Zasada jest prosta. Upewnijcie się,
że zaktualizowaliście swoje systemy, jeśli korzystacie z poniższych
pakietów.</p>

<ul>
<li><a href="$(HOME)/security/2004/dsa-465">openssl</a> --
    Multiple vulnerabilities.
<li><a href="$(HOME)/security/2004/dsa-466">Linux 2.2.10</a> (powerpc/apus) --
    Local root exploit.
</ul>

<p><strong>Pakiety nowe lub warte uwagi.</strong> Następujące pakiety zostały
<a href="http://packages.debian.org/unstable/newpkg_main">ostatnio</a>
dodane do niestabilnego archiwum Debiana lub zawierają ważne poprawki.</p>

<ul>
<li><a href="http://packages.debian.org/unstable/utils/cabot">cabot</a>
    -- Set of helper scripts for GPG/PGP keysigning paperwork.
<li><a href="http://packages.debian.org/unstable/x11/cdcat">cdcat</a>
    -- Media catalog program.
<li><a href="http://packages.debian.org/unstable/utils/gdeb">gdeb</a>
    -- Graphical package inspection tool.
<li><a href="http://packages.debian.org/unstable/utils/genisovh">genisovh</a>
    -- Make CD-ROMs bootable for SGI MIPS machines.
<li><a href="http://packages.debian.org/unstable/misc/gramadoir">gramadoir</a>
    -- Irish language grammar checker.
<li><a href="http://packages.debian.org/unstable/mail/hashcash">hashcash</a>
    -- Postage payment scheme for email based on hash calculations.
<li><a href="http://packages.debian.org/unstable/net/ifrename">ifrename</a>
    -- Rename network interfaces based on various static criteria.
<li><a href="http://packages.debian.org/unstable/x11/lusernet">lusernet</a>
    -- News Reader for GNUstep.
<li><a href="http://packages.debian.org/unstable/utils/makeself">makeself</a>
    -- Utility to generate self-extractable archives.
<li><a href="http://packages.debian.org/unstable/mail/mbot">mbot</a>
    -- Multi purpose mail robot.
<li><a href="http://packages.debian.org/unstable/devel/nice">nice</a>
    -- Extension of Java with parametric types, multi-methods, and more.
<li><a href="http://packages.debian.org/unstable/interpreters/nickle">nickle</a>
    -- Desk calculator language.
<li><a href="http://packages.debian.org/unstable/admin/piwi">piwi</a>
    -- P(erl|relude) IDS Web Interface - A frontend to your Prelude database.
<li><a href="http://packages.debian.org/unstable/editors/textedit">textedit</a>
    -- Basic text editor for GNUstep.
<li><a href="http://packages.debian.org/unstable/utils/unace">unace</a>
    -- Extract, test and view .ace archives.
<li><a href="http://packages.debian.org/unstable/text/viewpdf">viewpdf</a>
    -- Portable Document Format (PDF) viewer for GNUstep.
</ul>

<p><strong>Chcesz dalej czytać DWN?</strong>
Pomóż nam tworzyć ten tygodnik. Już kilka osób podsyła nam teksty, ale ciągle
potrzebujemy nowych współautorów bądź tłumaczy. Zajrzyj na
<a href="http://www.debian.org/News/weekly/contributing">stronę pomocy</a>,
by się dowiedzieć, jak pomóc. Czekamy na Twój mail pod adresem
<a href="mailto:dwn@debian.org">dwn@debian.org</a>.</p>

#use wml::debian::weeklynews::footer editor="Matt Black, Frank Lichtenheld, Martin 'Joey' Schulze" translator="Bartosz Feński aka fEnIo <fenio@o2.pl>, Adam Byrtek <alpha@debian.org>, Kalina Detko <kala@debian.linux.org.pl>"


