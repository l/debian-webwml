# Status: content-frozen
# $Id$
# $Rev$

<define-tag pagetitle>Debian 9 <q>Stretch</q> wydany</define-tag>
<define-tag release_date>2017-06-17</define-tag>
#use wml::debian::news

##
## Translators should uncomment the following line and add their name
## Leaving translation at 1.1 is okay; that's the first version which will
## be added to Debian's webwml repository
##
#use wml::debian::translation-check translation="1.1" maintainer="Michał Kułach"


<p>
Po 26 miesiącach stałego rozwoju, Projekt Debian z dumą przedstawia nowe 
stabilne wydanie oznaczone numerem 9 (o nazwie kodowej <q>Stretch</q>), które 
będzie wspierane przez najbliższe 5 lat, dzięki wspólnej pracy <a 
href="https://security-team.debian.org/">Zespołu ds. Bezpieczeństwa</a> oraz 
Zespołu ds. <a href="https://wiki.debian.org/LTS">Długiego Wsparcia</a>.
</p>

<p>
Debian 9 jest poświęcony <a 
href="http://ftp.debian.org/debian/doc/dedication/dedication-9.0.txt">pamięci</a
> założyciela projektu Iana Murdocka, który odszedł 28 grudnia 2015 r.
</p>

<p>
W wydaniu <q>Stretch</q>, domyślnym wariantem MySQL stała się MariaDB. 
Zastąpienie pakietów MySQL 5.5 lub 5.6 przez wariant MariaDB 10.1 nastąpi 
automatycznie w czasie aktualizacji.
</p>

<p>
Firefox i Thunderbird powróciły do Debiana wraz z wydaniem <q>Stretch</q>, 
zastępując swe pozbawione znaków towarowych wersje pod nazwami Iceweasel i 
Icedove, obecne w archiwum ponad 10 lat.
</p>

<p>
Dzięki projektowi powtarzalnych kompilacji, ponad 90% pakietów źródłowych 
obecnych w Debianie 9 zbuduje pakiety binarne odtwarzalne z dokładnością co do 
bitu. Jest to ważna funkcja pozwalająca na weryfikację, zabezpieczająca 
użytkowników przed groźnymi próbami manipulowania kompilatorami i sieciami 
budującymi pakiety. Przyszłe wydania Debiana będą zawierały narzędzia i 
metadane, dzięki którym użytkownicy będą w stanie zweryfikować pochodzenie 
pakietów z archiwum.
</p>

<p>
Administratorów i użytkowników działających we wrażliwych środowiskach z 
pewnością ucieszy fakt, że system X do działania nie wymaga już uprawnień 
<q>roota</q>.
</p>

# translators: the gnupg paragraph is taken from the release notes

<p>
Wydanie <q>Stretch</q> jest pierwszą wersją Debiana zawierającą 
<q>nowoczesną</q> gałąź GnuPG w pakiecie <q>gnupg</q>. Charakteryzuje się ona 
kryptografią krzywych eliptycznych, lepszymi ustawieniami domyślnymi, zwiększoną 
modularnością i ulepszoną obsługą kart smartcard. <q>Klasyczna</q> gałąź GnuPG 
jest wciąż dostępna jako gnupg1 dla użytkowników, którzy jej wymagają, lecz 
została uznana za przestarzałą.
</p>

<p>
Pakiety debugowania są łatwiejsze do uzyskania i używania w Debianie 9 
<q>Stretch</q>. Aby automatycznie zapewnić symbole debugowania do wielu 
pakietów, do źródeł APT-a można dodać nowe repozytorium <q>dbg-sym</q>.
</p>

<p>
Obsługa UEFI (<q>Unified Extensible Firmware Interface</q>), którą wprowadzono w 
wydaniu <q>Wheezy</q> znacznie poprawiła się w wersji <q>Stretch</q> i obsługuje 
teraz również instalację 64-bitowego jądra na 32-bitowym UEFI. W obrazach 
Debiana <q>live</q> dodano również opcję rozruchu z UEFI.
</p>

<p>
To wydanie zawiera liczne aktualizacje pakietów oprogramowania, takich jak:
</p>
<ul>
<li>Apache 2.4.25</li>
<li>Asterisk 13.14.1</li>
<li>Chromium 59.0.3071.86</li>
<li>Firefox 45.9 (w pakiecie firefox-esr)</li>
<li>GIMP 2.8.18</li>
<li>zaktualizowana wersja środowiska graficznego GNOME 3.22</li>
<li>GNU Compiler Collection 6.3</li>
<li>GnuPG 2.1</li>
<li>Golang 1.7</li>
<li>KDE Frameworks 5.28, KDE Plasma 5.8 i KDE Applications 16.08 oraz komponent 
PIM w wersji 16.04</li>
<li>LibreOffice 5.2</li>
<li>Linux 4.9</li>
<li>MariaDB 10.1</li>
<li>MATE 1.16</li>
<li>OpenJDK 8</li>
<li>Perl 5.24</li>
<li>PHP 7.0</li>
<li>PostgreSQL 9.6</li>
<li>Python 2.7.13 i 3.5.3</li>
<li>Ruby 2.3</li>
<li>Samba 4.5</li>
<li>systemd 232</li>
<li>Thunderbird 45.8</li>
<li>Tomcat 8.5</li>
<li>Xen Hypervisor </li>
<li>środowisko graficzne Xfce 4.12</li>
<li>ponad 51&nbsp;000 innych gotowych do użycia pakietów oprogramowania, 
zbudowanych z nieco ponad 25&nbsp;000 pakietów źródłowych</li>
</ul>

<p>
Z tak szerokim wyborem pakietów oraz zwyczajowym dla siebie szerokim wsparciem 
dla architektur sprzętowych, Debian po raz kolejny pozostaje wierny swojemu 
założeniu uniwersalnego systemu operacyjnego. Nadaje się do różnorakich zadań: 
od systemów biurkowych po netbooki; od serwerów rozwojowych po systemy 
klastrowe; a także dla serwerów baz danych, WWW i plików. Jednocześnie dodatkowa 
kontrola jakości &mdash; jak na przykład automatyczna instalacja oraz testy 
aktualizacji dla wszystkich pakietów w archiwum Debiana &mdash; zapewnia, że 
<q>Stretch</q> zaspokoi wysokie oczekiwania jakie użytkownicy pokładają w 
stabilnym wydaniu Debiana.
</p>

<p>
Łącznie obsługiwane jest dziesięć architektur sprzętowych: 64-bitowe PC / Intel 
EM64T / x86-64 (<code>amd64</code>), 32-bitowe PC / Intel IA-32 
(<code>i386</code>), 64-bitowe little-endian Motorola/IBM PowerPC 
(<code>ppc64el</code>), 64-bitowe IBM S/390 (<code>s390x</code>) oraz ARM: 
<code>armel</code> i <code>armhf</code> do starych i nowych 32-bitowych układów, 
a także <code>arm64</code> do architektury 64-bitowej <q>AArch64</q> oraz do 
MIPS: oprócz dwóch 32-bitowych <code>mips</code> (big-endian) i 
<code>mipsel</code> (little-endian), pojawiła się nowa architektura 
<code>mips64el</code> do 64-bitowego sprzętu little-endian. Obsługę 32-bitowego 
Motorola/IBM PowerPC (<code>powerpc</code>) usunięto z wydania <q>Stretch</q>.
</p>

<h3>Chcesz wypróbować?</h3>
<p>
Jeśli jedynie chcesz zobaczyć jak działa Debian 9 <q>Stretch</q> bez 
instalowania na dysku, możesz skorzystać ze specjalnego obrazu, znanego jako 
<q>live</q>, który ładuje i uruchamia kompletny system operacyjny w trybie tylko 
do odczytu w pamięci komputera. Obrazów <q>live</q> można również następnie użyć 
do instalacji Debiana. Jest on dostępny na płytach CD, kluczach USB oraz do 
uruchomienia przez sieć. Początkowo obrazy dostępne są tylko dla architektur 
<code>amd64</code> i <code>i386</code>. Więcej informacji znaleźć można w <a 
href="https://www.debian.org/CD/live/">sekcji obrazów <q>live</q> na stronie 
Debiana</a>.
</p>

<p>
Jeśli jednak chcesz od razu zainstalować system, do wyboru masz różne nośniki, 
takie jak płyty Blu-ray, DVD i CD oraz obrazy dla pamięci USB i do uruchomienia 
przez sieć. Z tych obrazów można zainstalować kilka środowisk graficznych 
&mdash; GNOME, KDE, LXDE i Xfce &mdash; pożądane środowisko można wybrać w menu 
podczas uruchamiania danego nośnika. Dodatkowo dostępne są kilkuarchitekturowe 
obrazy CD i DVD, które pozwalają na instalację różnych architektur z pojedynczej 
płyty. Można też utworzyć instalacyjny klucz USB (szczegóły w <a 
href="$(HOME)/releases/stretch/installmanual">Podręczniku instalacyjnym</a>). 
Dla użytkowników chmur Debian oferuje także <a 
href="http://cdimage.debian.org/cdimage/openstack/current/">gotowe obrazy 
OpenStack</a> dla architektur <code>amd64</code> i <code>arm64</code>.
</p>

<p>
Debiana można obecnie zainstalować w 75 językach (w tym po polsku), z czego 
większość jest dostępna w obu interfejsach: tekstowym i graficznym.
</p>

<p>
Obrazy instalacyjne można pobrać już teraz przez <a 
href="$(HOME)/CD/torrent-cd/">bittorrent</a> (metoda zalecana), <a 
href="$(HOME)/CD/jigdo-cd/#which">jigdo</a> lub <a 
href="$(HOME)/CD/http-ftp/">HTTP</a>; (więcej informacji na stronie <a 
href="$(HOME)/CD/">Debian na CD-ROM-ach</a>). <q>Stretch</q> wkrótce będzie 
również dostępna na fizycznych płytach DVD, CD-ROM i Blu-ray u licznych <a 
href="$(HOME)/CD/vendors">dostawców</a>.
</p>


<h3>Aktualizowanie Debiana</h3>
<p>
Aktualizacje do Debiana 9 z poprzedniego wydania, Debian 8 (o nazwie kodowej 
<q>Jessie</q>), są w większości przypadków automatycznie obsługiwane przez 
menedżer pakietów apt-get. Jak zawsze Debian może zostać zaktualizowany 
bezpośrednio, bez wymuszonego przestoju i bez przykrych skutków ubocznych, 
jednak stanowczo zaleca się przeczytanie <a 
href="$(HOME)/releases/stretch/releasenotes">Uwag do wydania</a> oraz <a 
href="$(HOME)/releases/stretch/installmanual">Podręcznika instalacji</a> gdzie 
wskazano możliwe problemy oraz opisano szczegółowe instrukcje dotyczące 
instalacji oraz aktualizacji. Uwagi do wydania będą wciąż udoskonalane oraz 
tłumaczone na kolejne języki.
</p>


<h2>O Debianie</h2>

<p>
Debian jest wolnym systemem operacyjnym, rozwijanym przez tysiące ochotników z 
całego świata, którzy współpracują za pośrednictwem Internetu. Kluczowymi 
atutami projektu Debian są jego wolontariacki charakter, oddanie Umowie 
Społecznej Debiana oraz
ruchowi Wolnego Oprogramowania i zaangażowanie w dostarczenie możliwie 
najlepszego systemu operacyjnego. To wydanie jest kolejnym ważnym krokiem w tym 
kierunku.
</p>


<h2>Kontakt</h2>

<p>
Więcej informacji dostępnych jest na stronie <a 
href="$(HOME)/">https://www.debian.org/</a> lub pod adresem e-mail 
&lt;press@debian.org&gt; (w języku angielskim).
</p>
