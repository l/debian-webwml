#use wml::debian::template title="Jak do nas dołączyć?"
#use wml::debian::translation-check translation="1.46" 

<p>Projekt Debian składa się z wolontariuszy, nasze produkty są rozwijane 
w całości przez nich. Wciąż poszukujemy nowych deweloperów posiadających 
pewną wiedzę techniczną, zainteresowanych wolnym oprogramowaniem i mających 
nieco wolnego czasu.</p>

<p>Aby lepiej zrozumieć, co staramy się robić, polecamy zapoznać się z 
treścią zawartą na naszych stronach WWW. Szczególną uwagę należy zwrócić 
na <a href="$(HOME)/social_contract#guidelines">Wytyczne Debiana dotyczące 
Wolnego Oprogramowania</a> i naszą 
<a href="$(HOME)/social_contract">Umowę Społeczną</a>.</p>

<p>Większość komunikacji w projekcie odbywa się przy pomocy naszych 
<a href="$(HOME)/MailingLists/">list dyskusyjnych</a>. 
Aby zapoznać się z pracą wykonywaną w projekcie, polecamy zapisanie się 
przynajmniej na dwie listy: debian-devel-announce oraz debian-news. 
Na obu listach panuje niewielki ruch, ale zawierają ważne informacje o tym, 
co dzieje się w społeczności. Wiadomości Projektu Debian (publikowane na 
debian-news) zawierają podsumowanie ostatnich dyskusji z powiązanych z 
projektem list i blogów wraz z odnośnikami do nich.
Przyszły deweloper powinien także zapisać się do debian-mentors, 
otwartego forum, którego użytkownicy starają się pomóc nowym opiekunom 
(oraz, choć rzadziej, pomóc nowym osobom w projekcie, które chcą pomóc 
w czymś innym niż opieka nad pakietami).
Inne listy warte zainteresowania to: debian-devel, debian-project, 
debian-release, debian-qa oraz, w zależności od zainteresowań, wiele innych. 
Pełny wykaz dostępny jest na stronie 
<a href="$(HOME)/MailingLists/subscribe">Subskrypcja list dyskusyjnych</a>.
(Osoby chcące zredukować ilość otrzymywanych wiadomości, mogą skorzystać 
z list "-digest", dostępnych tylko do odczytu, które są streszczonymi 
wersjami niektórych list o dużym natężeniu ruchu. Warto wspomnieć także 
o istnieniu strony 
<a href="https://lists.debian.org/">Archiwum list dyskusyjnych</a>, 
na której można przeczytać, przy użyciu przeglądarki internetowej, wiadomości 
z różnych list.)</p>

<p><b>Współpraca.</b>
Osoby zainteresowane opieką nad pakietami powinny przejrzeć listę 
<a href="$(DEVEL)/wnpp/">Pakiety wymagające pracy i spodziewane</a>, aby 
zobaczyć, które pakiety potrzebują opiekuna. Zajęcie się porzuconymi pakietami 
jest najlepszym sposobem na rozpoczęcie pracy jako opiekun &ndash; jest to 
nie tylko pomoc dla Debiana w utrzymaniu jego pakietów w dobrym stanie, 
ale daje także okazję do nauki od poprzedniego opiekuna.</p>

<p>Można także pomóc angażując się w <a href="$(HOME)/doc/">pisanie 
dokumentacji</a>, <a href="$(HOME)/devel/website/">opiekę nad stroną 
internetową</a>, <a href="$(HOME)/intl/">tłumaczenia</a> (i18n &amp; 
l10n), publikacje, wsparcie prawne lub inne zadania społeczności Debiana.
Strona <a href="https://qa.debian.org/">Zapewnienia Jakości</a> 
(<q>Quality Assurance</q> - QA) opisuje jeszcze kilka innych możliwości pomocy.
</p>

<p>Nie trzeba być oficjalnym Deweloperem Debiana aby wykonywać opisane 
zadania. Obecni Deweloperzy Debiana, występując jako 
<a href="newmaint#Sponsor">sponsorzy</a>, mogą dołączyć do projektu 
wyniki naszych prac. Zazwyczaj najlepiej spróbować znaleźć dewelopera, 
który zajmuje się tym samym obszarem, i będzie zainteresowany wynikami 
naszych prac.</p>

<p>Na koniec, Debian posiada wiele 
<a href="https://wiki.debian.org/Teams">zespołów</a> deweloperów pracujących 
razem nad wspólnymi zadaniami. Każdy może przyłączyć się do zespołu, 
niezależnie czy jest oficjalnym Deweloperem Debiana, czy też nie. Praca 
wspólnie z zespołem jest najlepszym sposobem uzyskania doświadczenia 
przed rozpoczęciem procesu zostania <a href="newmaint">Nowym Członkiem</a> 
oraz jest to najlepsze miejsce do znalezienia sponsora pakietu. Tak więc 
znajdź odpowiadający Ci zespół i dołącz do niego.
</p>

<p>
<b>Dołączenie do projektu.</b>
Po jakimś czasie współpracy i upewnieniu się, co do chęci zaangażowania się 
w projekt, można dołączyć do Debiana w bardziej oficjalnej roli. Istnieją dwie 
różne role, w których można przyłączyć się do Debiana:
</p>

<ul>
<li>Opiekun Debiana - Debian Maintainer (DM): pierwszy etap, w którym można 
samodzielnie wysyłać własne pakiety do archiwum Debiana.</li>
<li>Deweloper Debiana - Debian Developer (DD): tradycyjna rola, pełne 
członkostwo w Debianie. DD (Deweloper Debiana) może wysyłać jakiekolwiek 
pakiety oraz może brać udział w wyborach Debiana. Przed aplikowaniem do 
zostania DD, przez około sześć miesięcy należy być DM.</li>
</ul>

<p>
Pomimo faktu, że wiele praw i obowiązków opiekuna (DM) i dewelopera (DD) 
jest identyczna, istnieją osobne, niezależne procesy aplikowania do 
tych ról. Na <a
href="https://wiki.debian.org/DebianMaintainer">Stronie wiki Opiekuna Debiana</a>
znajdują się szczegółowe informacje, jak zostać Opiekunem Debiana. 
Natomiast strona <a href="newmaint">Kącik Nowych Członków</a> zawiera 
informacje, w jaki sposób starać się o oficjalny status Dewelopera Debiana.</p>

<p>Należy zauważyć, że przez większą część histori Debiana, Deweloper 
Debiana był jedyną rolą: rola Opiekuna Debiana została wprowadzona 
5 sierpnia 2007 roku. To dlatego można spotkać termin "opiekun", w 
historycznym znaczeniu, w miejscu gdzie termin Deweloper Debiana byłby 
bardziej odpowiedni. Na przykład proces aplikowania do zostania 
Deweloperem Debiana był znany jako proces "Debian New Maintainer" aż do 
roku 2011, kiedy to został przemianowany na proces "Debian New Member".</p>

<p>Niezależnie od aplikowanej roli, należy zapoznać się z procedurami Debiana, 
dlatego przed aplikowaniem zalecamy przeczytanie 
<a href="$(DOC)/debian-policy/">Polityki Debiana</a> oraz <a
href="$(DOC)/developers-reference/">Przewodnika Dewelopera</a>.</p>

<p>Oprócz wielu deweloperów, istnieją inne sposoby, w jaki 
<a href="$(HOME)/intro/help">można pomóc Debianowi</a> tj. 
testowanie, dokumentowanie, portowanie, <a href="$(HOME)/donations">dary</a> 
w postaci pieniężnej oraz sprzętu potrzebnego do rozwoju i łączności. 
Wciąż poszukujemy <a href="$(HOME)/mirror/">serwerów lustrzanych (mirrors)</a> 
w niektórych miejscach świata.</p>
