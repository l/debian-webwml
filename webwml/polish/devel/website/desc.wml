#use wml::debian::template title="Jak tworzone są strony www.debian.org"
#use wml::debian::toc
#use wml::debian::translation-check translation="1.35"

<p><em><q>Drzewo stron internetowych</q></em>Debiana, czyli zbiór plików i 
katalogów, który zawiera nasze strony internetowe, znajduje się w katalogu 
<tt>/org/www.debian.org/www</tt>na serwerze www-master.debian.org. Zdecydowana
większość stron to zwykłe statyczne pliki HTML (tzn. takie, które nie zostały
wygenerowane przez skrypty CGI czy PHP), ponieważ strony internetowe są
zduplikowane na serwerach lustrzanych.

<p>Strony są generowane na kilka sposobów:
<ul>
  <li>zdecydowana większość jest generowana z formatu WML z
      <a href="$(DEVEL)/website/using_cvs">drzewa <q>webwml</q></a>
		w repozytorium CVS,
  <li>dokumentacja jest generowana z formatu DocBook XML (DebianDoc SGML jest wycofywany),
      <a href="$(DOC)/cvs">z repozytorium Subversion <q>ddp</q></a>,
  <li>niektóre części stron są generowane z użyciem skryptów lub innych
		źródeł, np. strony zapisywania się na listy dyskusyjne.
</ul>

<p>Sześć razy dziennie drzewo stron internetowych jest automatycznie
uaktualniane na podstawie repozytorium CVS i innych źródeł.

<p>Jeśli chciałbyś przyczynić się do rozwoju tych stron, <strong>nie</strong> 
dodawaj po prostu kolejnych elementów do katalogu <code>www/</code>. Najpierw
skontaktuj się z <a href="mailto:webmaster@debian.org">webmasterami</a>.

<p>Wszystkie pliki i katalogi są własnością grupy debwww z prawem zapisu dla
tej grupy, tak żeby grupa webmasterów mogła modyfikować pliki w tych
katalogach. Tryb 2775 dla katalogu oznacza, że wszelkie pliki stworzone w
jego podkatalogach odziedziczą nazwę grupy - w tym wypadku debwww. Wszyscy,
którzy należą do grupy debwww, powinni ustawić '<code>maskę 002</code>', żeby
nowe pliki były tworzone z uprawnieniami do zapisu dla grupy.

<toc-display />

<hrline />

<toc-add-entry name="look">Wygląd i sposób działania</toc-add-entry>

<p>Nadajemy wszystkim stronom ten sam wygląd i sposób działania, wykorzystując
<a href="https://packages.debian.org/unstable/web/wml">WML</a> do
tworzenia szczegółów, takich jak nagłówki i stopki stron. Na pierwszy rzut oka
struktura pliku .wml przypomina HTML, jednak jest to tylko jeden z typów
zawartych w nim informacji. Plik .wml jest przetwarzany przez różne skrypty, a
produktem końcowym jest czysty HTML. WML to potężne narzędzie, o czym świadczy
fakt, że do plików .wml możesz włączać kod w języku Perl, który pozwala Ci
zrobić prawie wszystko. 

<p>Zauważ jednak, że WML sprawdza (i czasami automagicznie koryguje) tylko
bardzo podstawową poprawność kodu HTML. Aby zweryfikować poprawność Twojego 
kodu HTML, powinieneś zainstalować 
<a href="https://packages.debian.org/unstable/web/weblint">weblint</a>
albo/lub
<a href="https://packages.debian.org/unstable/web/tidy">tidy</a>. 

<p>Na dzień dzisiejszy nasze strony internetowe są zgodne ze standardem 
<a href="http://www.w3.org/TR/html4/">HTML 4.01 Strict</a>. Zamierzamy
jednak dostosować je do standardu <a href="http://www.w3.org/TR/xhtml1/">XHTML
</a>, w związku z czym namawiamy wszystkich edytorów stron, aby pisali tagi 
HTML małymi literami, wstawiali tagi zamykające wszędzie tam, gdzie potrzeba 
itd., tak aby dostosowanie poszło tak gładko, jak to tylko możliwe. 

<p>Każdy, kto pracuje nad wieloma stronami, powinien zainstalować WML, żeby
mógł sprawdzić, czy rezultat jest zgodny z oczekiwaniami. Jeśli używasz
Debiana, po prostu zainstaluj pakiet <code>wml</code>. Więcej informacji
znajdziesz na stronach o <a href="using_wml">korzystaniu z WML</a>.


<toc-add-entry name="sources">Źródła</toc-add-entry>

<p>Pliki źródłowe stron internetowych trzymane są w repozytorium CVS. CVS jest
systemem kontroli wersji, który pozwala nam przechowywać informacje m. in. o 
tym, kto, kiedy, dlaczego i jakich dokonał zmian. Jest to bezpieczna metoda
kontroli równoległej edycji plików źródłowych przez wielu autorów, co jest dla
nas istotne, ponieważ zespół internetowy Debiana jest raczej spory. 

<p>Jeśli nie jesteś obeznany z tym programem, być może będziesz chciał
przeczytać strony dotyczące <a href="using_cvs">korzystania z CVS</a>.

<p>Webwml, najbardziej nadrzędny katalog w repozytorium CVS, zawiera katalogi
nazwane od języków, w których są strony internetowe, a także dwa pliki 
makefile i kilka skryptów. Nazwy katalogów z tłumaczeniami powinny być w 
języku angielskim i pisane małą literą (np. "german", a nie "Deutsch").

<p>Ważniejszym z dwóch plików makefile jest Makefile.common, który, jak
nazwa wskazuje, zawiera kilka wspólnych reguł stosowanych poprzez włączenie 
tego pliku i innych plików makefile. 

<p>Każdy katalog z tłumaczeniami zawiera pliki makefile, pliki źródłowe .wml
i podkatalogi. Nazwy plików i katalogów nie różnią się pomiędzy wersjami
językowymi, co pozwala na zachowanie poprawnych linków dla wszystkich języków. 
W katalogach mogą być dodatkowo umieszczone pliki .wmlrc, które zawierają 
trochę informacji przydatnych dla WML.

<p>Katalog webwml/english/template zawiera specjalne pliki WML zwane 
szablonami. Do nich odnoszą się wszystkie inne pliki za pomocą komendy 
<code>#use</code>.

<p>Aby zmiany w szablonach znalazły odzwierciedlenie we wszystkich plikach,
które z nich korzystają, pliki te są powiązane poprzez zależności w plikach
makefile. Ponieważ ogromna większość stron używa szablonu <q>template</q>,
(posiada linię "<code>#use wml::debian::template</code>" na górze pliku), 
rdzenną zależnością (jedną dla wszystkich plików) jest ten konkretny szablon. 
Oczywiście, są wyjątki od tej reguły. 

<toc-add-entry name="scripts">Skrypty</toc-add-entry>

<p>Skrypty są głównie pisane w shellu albo Perlu. Niektóre z nich są
niezależne, a niektóre są zintegrowane z plikami źródłowymi WML.</p>

<p>Źródła głównych skryptów przebudowujących strony znajdują się w 
repozytorium Git
<a href="https://salsa.debian.org/webmaster-team/cron.git">debwww/cron</a>.
</p>

<p>Źródła skryptów przebudowujących packages.debian.org znajdują się w 
repozytorium Git
<a href="https://anonscm.debian.org/cgit/webwml/packages.git">webwml/packages</a>.
</p>

<toc-add-entry name="help">Jak można pomóc</toc-add-entry>

<p>Zapraszamy wszystkich zainteresowanych pomocą w czynieniu stron
internetowych Debiana tak dobrymi, jak to tylko możliwe. Jeśli posiadasz
wartościowe informacje związane z Debianem, których według Ciebie brakuje na
naszych stronach, <a href="mailto:debian-www@lists.debian.org">podziel się
nimi z nami</a>i zobaczymy, gdzie można je umieścić.

<p>Zawsze możemy skorzystać z pomocy przy projektowaniu stron (w sensie
grafiki), zarazem utrzymując czystość kodu HTML. Regularnie przeprowadzamy na
wszystkich naszych stronach następujące operacje:</p>

<ul>
  <li><a href="https://www-master.debian.org/build-logs/urlcheck/">sprawdzanie
		odnośników</a>
  <li><a href="https://www-master.debian.org/build-logs/validate/">sprawdzanie
		walidatorem wdg-html</a>
  <li><a href="https://www-master.debian.org/build-logs/tidy/">czyszczenie</a>
</ul>

<p>Pomoc w czytaniu powyższych logów i naprawianiu tych problemów jest mile
widziana.</p>

<p>Aktualne logi z procesu budowy stron internetowych można znaleźć pod
adresem <url "https://www-master.debian.org/build-logs/">.</p>

<p>Jeśli biegle mówisz po angielsku, chcielibyśmy, żebyś przeczytał nasze
strony i zgłosił wszelkie błędy (korekty) do 
<a href="mailto:debian-www@lists.debian.org">nas</a>.

<p>Jeśli znasz inny język, może zechcesz nam pomóc w tłumaczeniu stron na Twój
język. Jeśli tłumaczenie już istnieje, ale zawiera błędy, spójrz na listę
<a href="translation_coordinators">koordynatorów</a> i porozmawiaj o ich 
korekcie z głównym koordynatorem tłumaczenia na Twój język. Jeśli sam chcesz
tłumaczyć strony, zajrzyj na stronę <a href="translating">na ten temat</a> po
więcej informacji. 

<p>Istnieje także lista <a href="todo">do-zrobienia</a>, sprawdź ją.</p>


<toc-add-entry name="nohelp">Jak <strong>nie</strong> pomagać</toc-add-entry>

<p><em>[P] Chciałbym dodać <var>fajny dodatek</var> do stron www.debian.org,
mogę?</em>

<p>[O] Nie. Chcemy, żeby strony www.debian.org były tak dostępne, jak to tylko
możliwe, więc nie chcemy:
<ul>
    <li>dodawać żadnych rozszerzeń, które działają tylko w niektórych
			przeglądarkach,
    <li>opierać się tylko na obrazkach. Obrazki mają tylko sprawiać, że strona
			jest przejrzysta; informacja na stronach www.debian.org musi pozostać 
			osiągalna również przez przeglądarki tekstowe, takie jak lynx. 
</ul>

<p><em>[P] Mam niezły pomysł. Moglibyście uruchomić funkcję FOO w HTTPD 
www.debian.org?</em>

<p>[O] Nie. Chcemy jak najbardziej ułatwić życie administratorom serwerów
lustrzanych www.debian.org, więc nie chcemy żadnych specjalnych funkcji w 
HTTPD, nawet SSI. Jedyny wyjątek ustanowiono dla negocjacji zawartości. Jest 
tak dlatego, że jest to jedyna słuszna metoda, aby obsłużyć wiele języków.  
