#use wml::debian::template title="Informacje licencyjne dla sprzedawców płyt CD z dystrybucją Debiana"
#use wml::debian::translation-check translation="1.14"

# Source thread: http://lists.debian.org/debian-legal-0207/msg00192.html

<p>Debian składa się z ogromnej ilości oprogramowania,
które jest rozpowszechniane na licencji 
<a href="http://www.gnu.org/copyleft/gpl.html">GNU 
General Public License</a>, a każdy dystrybutor powinien zagwarantować, 
że licencja nie zostanie naruszona. Jeśli więc rozpowszechniasz Debiana,
lub jego część w postaci skompilowanej (binarnej), przeczytaj poniższe
wyjaśnienia i rady.</p>

<p><strong> Ponieważ prawa autorskie są różne na całym świecie, 
Projekt Debian nie może dostarczać prawnych porad. Skontaktuj się z lokalnym
prawnikiem w celu wyjaśnienia prawnych zobowiązań, jakich musisz dotrzymać 
dystrybuując Debiana.</strong></p>

<p>Rozpowszechnianie oprogramowania, które jest objęte licencją GNU GPL, 
w postaci wykonywalnej lub kodu obiektowego, czy to jako obrazy płyt dostępne
przez Internet czy też jako tłoczone/wypalane nośniki, pociąga za sobą obowiązek
nałożony na dystrybutora (komercyjnego, czy też nie) powiadomienia odbiorcy 
tych binarnych postaci o sposobach otrzymania kodu źródłowego. 
Kod powinien być dostępny dla odbiorcy przynajmniej przez okres trzech lat.
Wskazywanie tylko na serwer FTP strony trzeciej (przykładowo Debiana) jest 
niewystarczające!</p>

<p>Cytaty i interpretacja licencji GPL:</p>

<p>3. <em>Możesz kopiować i rozpowszechniać program (lub pracę wykonaną na jego
bazie, Sekcja 2) 
w  postaci kodu wynikowego lub formy wykonywalnej na zasadach opisanych w
sekcjach 1 i 2, pod jednym z następujących warunków:</em></p>

    <p>a) <em>Udostępnić go z kompletnym, właściwym i odczytywalnym 
    komputerowo kodem źródłowym, który musi być dystrybuowany pod warunkami
    Sekcji 1 i 2, na nośniku powszechnie używanym przy wymianie oprogramowania;
    </em></p>

<p>Dystrybutor udostępnia kopię kompletnych i właściwych kodów źródłowych, 
tak samo, jak postać binarną. Jeśli jego odbiorcy pobierają postać binarną
z zasobów dostępnych w sieci Internet, dodanie źródeł do tego samego zbioru 
zasobów jest w pełni wystarczające. Dystrybutor nie musi wymuszać na 
użytkowniku ich pobierania.</p>

                <div class="center">LUB</div>

    <p>b) <em>Udostępnić go z pisemną zgodą, ważną na co najmniej trzy 
    lata, na przekazanie jakiejkolwiek stronie trzeciej (za cenę nie większą
    niż koszt fizycznej redystrybucji kodu źródłowego) kompletnej, właściwej
    i odczytywalnej komputerowo kopii kodu źródłowego, będącej rozpowszechnianą
    pod warunkami Sekcji 1 i 2 na nośniku powszechnie używanym przy wymianie
    oprogramowania;</em></p>

<p>Dystrybutor musi przekazać klientowi pisemne zapewnienie o możliwości
uzyskania kompletnych i właściwych kodów źródłowych przez kogokolwiek
(a nie jedynie przez własnych klientów) w późniejszym terminie, w trakcie
co najmniej najbliższych trzech lat. Dystrybutor wszelako może zażądać 
opłaty za utworzenie i dostarczenie płyt CD ze źródłami. Proste wskazanie 
na podmiot trzeci (przykładowo inną firmę, która sprzedaje płyty ze źródłami,
czy też archiwum Debiana) jest niewystarczające!
Jeśli nie dostarczono pisemnego zapewnienia kod źródłowy musi być dostarczony 
bezpośrednio.</p>

                <div class="center">LUB</div>

    <p>c) <em>Udostępnić go z informacją, którą otrzymałeś, jako pozwolenie
    na dystrybuowanie właściwego kodu źródłowego. (Alternatywa ta jest 
    dopuszczalna jedynie dla niekomercyjnej dystrybucji i tylko jeśli
    otrzymałeś program w postaci kodu obiektowego lub w postaci wykonywalnej
    z zezwoleniem na dystrybucję, zgodnie z Podsekcją b.)</em></p>

<p>Jeśli dystrybutor to niekomercyjna organizacja i jeśli otrzymał binaria
ze zgodą podobną do tej z paragrafu b) to dystrybutor może jedynie 
przekazywać dalej tę zgodę.</p>

<h3>Sugerowany przebieg dystrybuowania</h3>

<p>Każdy, kto rozpowszechnia płyty CD z binarną dystrybucję Debiana albo
obrazy płyt CD (lub nawet binarne pakiety poprzez inne medium, np: poprzez
Internet) musi dostarczać kompletny i właściwy kod źródłowy wszystkich
pakietów wydanych na warunkach licencji GNU GPL.</p>

<p>Jeśli płyty CD z kodem źródłowym nie są dostarczane regularnie to jedyną
drogą do spełnienia wymagań jest wypalenie płyty CD zawierającej archiwa 
z odpowiednim kodem źródłowym i jej stałe przechowywanie. W dodatku,
dystrybutor musi udostępnić wraz z binarną dystrybucją pisemną pisemną zgodę,
ważną na co najmniej trzy lata, zawierającą informację o tym, iż kompletny i
właściwy kod źródłowy zostanie dostarczony na żądanie.</p>

<p>Jednak, najlepszym sposobem, jest jednoczesna dystrybucja zarówno płyt z 
binariami jak i z kodem źródłowym w tym samym czasie i jednakowej cenie.
Ponieważ nośniki CD są w dzisiejszych czasach dosyć tanie, taki zabieg powinien nieznacznie zwiększyć koszty.

<h3>Dodatkowe wyjaśnienia</h3>

<p>Wskazywanie na serwer strony trzeciej jest niewystarczające 
z dwóch powodów:</p>

<ul>

<li> Żądanie przez odbiorcę kompletnego i właściwego kodu źródłowego jest 
     skierowane do dystrybutora, nie do jakiegokolwiek podmiotu trzeciego,
     ze względu na to, iż odbiorca otrzymał dystrybucję binarną od dystrybutora,
     a nie od podmiotu trzeciego.

<li> Gdy strona trzecia, która została wskazana uaktualni lub usunie pakiety
     źródłowe ze swoich zasobów, klient nie będzie mógł uzyskać z tego miejsca
     pakietów z odpowienim kodem źródłowym.
</ul>

<p>Gdy pakiet źródłowy (wydany na licencji GNU GPL) jest rozprowadzany
lub modyfikowany i później rozprowadzany, powinno się zawsze umieścić
kod źródłowy razem z nim lub co najmniej w innym miejscu. Gdy klient
lub użytkownik zażąda kodu źródłowego w późniejszym czasie, dostarczenie
odpowiedniego kodu źródłowego powinno być możliwe.</p>

<p><a href="http://www.fsf.org/">Free Software Foundation</a> czyli Fundacja na
Rzecz Wolnego Oprogramowania utrzymuje listę najczęściej zadawanych pytań (FAQ), które
mogą udzielić dalszych wyjaśnień:</p>

<ol>
<li> <a href="http://www.gnu.org/licenses/gpl-faq#DoesTheGPLRequireAvailabilityToPublic">\
     Jeśli dystrybuuję oprogramowanie na licencji GPL za opłatą, to czy jestem
     zobowiązanym do udostępnienia go publicznie również za darmo?</a>

<li> <a href="http://www.gnu.org/licenses/gpl-faq#GPLCommercially">\
     Jeśli użyję części oprogramowania, które otrzymałem na podstawie licencji GNU
     GPL, czy mogę zmodyfikować i dołączyć kod do nowego programu,
     który następnie będę sprzedawał i dystrybuował komercyjnie?</a>

<li> <a href="http://www.gnu.org/licenses/gpl-faq#DistributeWithSourceOnInternet">\
     Chcę dystrybuować binaria bez kodów źródłowych. Czy mogę oferować
     kod źródłowy na serwerze FTP, zamiast zamówienia pocztowego?</a>

<li> <a href="http://www.gnu.org/licenses/gpl-faq#SourceAndBinaryOnDifferentSites">\
     Czy mogę umieścić binaria na moim serwerze internetowym i umieścić źródło na innej 
     stronie w Internecie?</a>

<li> <a href="http://www.gnu.org/licenses/gpl-faq#DistributeExtendedBinary">\
     Chciałbym rozpowszechniać rozbudowaną wersję programu na licencji GPL
     w postaci binarnej. Czy wystarczające jest, jeśli będę rozpowszechniał
     tylko oryginalny kod źródłowy?</a>

<li> <a href="http://www.gnu.org/licenses/gpl-faq#DistributingSourceIsInconvenient">\
     Chcę rozprowadzać binaria, lecz rozprowadzanie razem z nimi pełnych kodów
     źródłowych jest niewygodne. Czy będzie w porządku, jeśli użytkownicy dostaną
     razem z binariami plik z różnicami źródła wobec <q>standardowej</q> wersji?</a>

<li> <a href="http://www.gnu.org/licenses/gpl-faq#AnonFTPAndSendSources">\
     Chcę uczynić binaria dostępne przez anonimowe FTP, lecz wysyłać
     źródła tylko tym, którzy o nie poproszą.</a>

<li> <a href="http://www.gnu.org/licenses/gpl-faq#HowCanIMakeSureEachDownloadGetsSource">\
     Jak mogę się upewnić, że każdy użytkownik, który pobierze binaria, również
     dostanie kod źródłowy?</a>

<li> <a href="http://www.gnu.org/licenses/gpl-faq#CompanyGPLCostsMoney">\
     Zorientowałem się, że firma ma kopię programu na licencji GPL i żąda
     opłaty podczas rozpowszechniania. Czy nie naruszają licencji GPL nie
     udostępniając tego w Internecie?</a>

</ol>
