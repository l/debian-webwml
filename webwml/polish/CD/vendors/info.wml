#use wml::debian::template title="Informacje dla sprzedawców płyt CD"
#use wml::debian::translation-check translation="1.14"

<p>Jeśli chcesz sprzedawać płyty CD z Debianem, powinieneś pamiętać
o następujących sprawach:</p>

<ul>
<li>Nie ma żadnych ograniczeń w rozpowszechnianiu głównej (main) części 
dystrybucji Debiana.
    <br />
    Upewniamy się, że całe oprogramowanie zawarte w głównej części
    dystrybucji zostało opublikowane na zasadach licencji zgodnej
    z <a href="$(HOME)/social_contract#guidelines">Debian Free Software
    Guidelines</a>.</li>
<li>Debian nie sprzedaje żadnych produktów.</li>
<li>Debian jest organizacją wolontarystyczną.</li>
<li>Jeśli zdecydujesz się na sprzedaż płyt CD zawierających jakiekolwiek
programy z sekcji non-free lub non-US, to ty - producent - powinieneś
zadbać o zgodność z dotyczącym ich prawem.
W szczególności, sam powinieneś zadbać o uzyskanie licencji na 
rozpowszechnianie oprogramowania z sekcji non-free.</li>
<li>Wiele programów na płytach jest rozpowszechnianych na zasadach
GNU General Public License (GPL). Zapoznaj się z <a href="legal">tekstem</a>
poświęconym tej licencji.</li>
<li>Nazwa Debian jest <a href="$(HOME)/trademark">znakiem handlowym</a>, dozwolone
jest używanie tego znaku tylko we właściwy sposób.</li>
</ul>

<p>Sprzedawcą płyt z Debianem można zostać na jeden z trzech sposobów:</p>

<ul>
<li><strong>Zostać dystrybutorem już istniejącego producenta.</strong>
<br />
Jeśli szukasz producenta płyt z Debianem, którego produkt
mógłbyś odsprzedawać, zajrzyj na stronę z listą istniejących
<a href="./">dystrybutorów</a>. Pamiętaj, że Debian
jest bezstronny, więc nie polecimy ci żadnego konkretnego
dostawcy.</li>

<li><strong>Stworzyć własne CD używając <a href="../">Oficjalnych Obrazów
Płyt Debiana</a>.</strong>
<br />
Zauważ, że możesz sprzedawać <q>Oficjalne Płyty Debiana</q>, dodać do nich
płytę z własnymi dodatkami i ciągle używać nazwy <q>Oficjalne
Płyty Debiana</q>.
<br />
Uwaga: jeśli po prostu chcesz sobie zainstalować Debiana, nie korzystaj
z tych obrazów, tylko 
<a href="$(HOME)/distrib/netinst">zainstaluj go z sieci</a> lub
<a href="./">kup CD</a>.</li>

<li><strong>Stworzyć własne płyty.</strong>
<br />
Do tego będziesz potrzebował lokalnej kopii archiwum Debiana. Tworzenie
własnych wersji płyt nie jest trudne, ale do obowiązków producenta należy
ich dokładne przetestowanie przed rozpoczęciem dystrybucji.
W przeszłości występowały problemy z producentami sprzedającymi własne wersje
płyt, które nie były zgodne ze standardami Debiana.
Z tego powodu użycie formuły <q>Oficjalnych Płyt Debiana</q> jest zarezerwowane
dla tych, którzy sprzedają płyty wyprodukowane z Oficjalnych Obrazów Płyt
Debiana.</li>
</ul>

<h2>Wymagania, jakie trzeba spełnić, aby być dodanym do listy sprzedawców</h2>

<p>Aby trafić na listę sprzedawców płyt CD z Debianem, prosimy użyć
<a href="adding-form">naszego formularza zgłoszeniowego dla
sprzedawców</a>.
Zgłoszenie zostanie przyjęte, jeżeli spełni poniższe wymagania:</p>

<ul>
<li><strong>Dopuszczamy tylko jeden wpis dla każdego sprzedawcy (firmy)!</strong>
Jeśli firma prowadzi sprzedaż w wielu domenach, prosimy podać tylko jedną
z nich. Próba podawania większej liczby zakończy się <em>permanentnym</em>
usunięciem <em>wszystkich</em> wpisów. Jest tak, gdyż z naszego punktu
widzenia jest to próba oszukania nas i naszych użytkowników. Prosimy podawać
tylko jeden wpis!</li>
<li>Podana strona powinna zawierać informacje, jakie wersje Debiana i na jakie architektury
są oferowane.</li>
<li>Strona powinna oferować obecną stabilną wersję Debiana (lub nowsze wydania jak 
testing/unstable).</li>
<li>Ponadto, strona powinna zawierać cenę za dyski oraz koszty przesyłki.</li>
<li>Wreszcie, na stronie muszą być dane do kontaktu zarówno w formie 
elektronicznej (e-mail lub formularz e-mail), jak i offline 
(adres do korespondencji).</li>

</ul>

