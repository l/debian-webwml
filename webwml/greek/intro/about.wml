#use wml::debian::translation-check translation="1.58" maintainer="George Papamichelakis"
#use wml::debian::template title="Σχετικά με το Debian"
#include "$(ENGLISHDIR)/releases/info"

<UL>
<LI><A href="#what">ΤΙ ΕΙΝΑΙ το Debian τελικά;</A>
<LI><A href="#free">Είναι εντελώς ελεύθερο;</A>
<LI><A href="#CD">Λέτε ελεύθερο, άλλα τα CDs και το bandwidth κοστίζουν χρήματα!</A>
<LI><A href="#disbelief">Το λογισμικό συνήθως κοστίζει αρκετά χρήματα. Πως είναι δυνατόν να το μοιράζετε;</A>
<LI><A href="#hardware">Τι υλικό υποστηρίζεται;</A>
<LI><A href="#info">Πρίν αποφασίσω, Θα ήθελα περισσότερες πληροφορίες.</A>
<LI><A href="#why">Δεν έχω πειστεί ακόμα. Ποια είναι τα υπέρ και τα κατά του Debian;</A>
<LI><A href="#install">Και πώς θα το αποκτήσω;</A>
<LI><A href="#support">Δεν μπορώ να το εγκαταστήσω και να το ρυθμίσω μόνος μου. Πού μπορώ να βρω υποστήριξη για το Debian;</A>
<LI><A href="#who">Μα ποιοι είσαστε όλοι εσείς τέλος πάντων;</A>
<LI><A href="#users">Ποιοι χρησιμοποιούν το Debian ;</A>
<LI><A href="#history">Και πώς ξεκίνησε όλη αυτή η ιστορία;</A>
</UL>


<H2><A name="what">ΤΙ ΕΙΝΑΙ το Debian τελικά;</A></H2>

<p>Το <a href="$(HOME)/">Debian Project</A> είναι μία κοινότητα ανθρώπων
που έχουν θέσει ως κοινό στόχο τη δημιουργία ενός <a href="free">ελεύθερου</A>
λειτουργικού συστήματος. Το λειτουργικό σύστημα που δημιουργήσαμε
ονομάζεται <strong>Debian GNU/Linux</strong>, ή πιο απλά
<strong>Debian</strong>.</p>

<p>Το λειτουργικό σύστημα είναι το σύνολο των βασικών προγραμμάτων και
εργαλείων που είναι απαραίτητα για τη λειτουργία του υπολογιστή σας.
Η καρδιά του λειτουργικού συστήματος είναι ο πυρήνας του.
Ο πυρήνας είναι το βασικότερο πρόγραμμα του υπολογιστή και διεκπεραιώνει όλες
τις στοιχειώδεις λειτουργίες παρέχοντας τη δυνατότητα εκτέλεσης άλλων
προγραμμάτων.</p>

<p> Αυτή τη στιγμή το Debian χρησιμοποιεί τον πυρήνα 
<a href="http://www.kernel.org/">Linux</a>. Το Linux είναι ένα
λογισμικό που ξεκίνησε με πρωτοβουλία του 
<a href="http://www.cs.helsinki.fi/u/torvalds/">Linus Torvalds</a>
και υποστηρίζεται από χιλιάδες προγραμματιστές από όλο τον κόσμο.</p>

<p>Παρόλα αυτά υπάρχουν εργασίες σε εξέλιξη για την εφαρμογή του Debian και σε
άλλους πυρήνες, κατά κύριο λόγο 
<a href="http://www.gnu.org/software/hurd/hurd.html">τον Hurd</a>.
Ο Hurd αποτελείται απο μια συλλογή απο εξυπηρετητές που τρέχουν πάνω απο έναν
μικροπυρήνα (microkernel όπως είναι πχ. το Mach) για την υλοποίηση
ποικίλων διαφορετικών χαρακτηριστικών. Το Hurd είναι ελεύθερο λογισμικό που
αναπτύσσεται από το <a href="http://www.gnu.org/">GNU project</a>.</p>

<p>Ένα μεγάλο μέρος των βασικών εργαλείων που συμπληρώνουν το ΛΣ προέρχονται από
το <A href="http://www.gnu.org/">GNU project</A>; και έτσι απορρέουν τα ονόματα:
GNU/Linux και GNU/Hurd.
Και αυτά τα εργαλεία είναι επίσης ελεύθερα.

<p>Φυσικά αυτό που ζητούν οι περισσότεροι χρήστες απο ένα λειτουργικό είναι οι
διάφορες εφαρμογές: προγράμματα που μας βοηθούν σε διάφορες καθημερινές εργασίες
απο διόρθωση κειμένων μέχρι παιχνίδια και ανάπτυξη άλλων εφαρμογών. Το Debian
διαθέτει πάνω απο <packages_in_stable>
<a href="$(DISTRIB)/packages">πακέτα εφαρμογών</A>
(μεταγλωττισμένο λογισμικό πακεταρισμένο σε μία μορφή έτσι ώστε να διευκολύνει
την εγκατάσταση στο σύστημα σας) &mdash; όλα βέβαια <a href="free">ελεύθερα</a>.

<P>Το όλο σκηνικό μοιάζει με έναν πύργο. Στη βάση του είναι ο πυρήνας.
Πάνω απο τον πυρήνα βρίσκονται όλα τα βασικά εργαλεία.
Και αμέσως μετά είναι το υπόλοιπο λογισμικό με το οποίο εκτελείτε τις καθημερινές εργασίες σας.
Στην κορυφή αυτού του πύργου βρίσκεται το Debian &mdash; το οποίο με μεγάλη
προσοχή οργανώνει και διευθετεί όλα τα παραπάνω έτσι ώστε όλα να συνεργάζονται
αρμονικά μεταξύ τους.

<H2>Είναι εντελώς <A href="free" name="free">ελεύθερο;</A></H2>

<P>Ίσως να αναρωτιέστε: γιατί κάποιοι άνθρωποι ξοδεύουν ώρες απο τον ελεύθερο
χρόνο τους για να γράψουν λογισμικό να το πακετάρουν και στη συνέχεια να το
<EM>διανέμουν</EM> ελεύθερα ;
Οι απαντήσεις σε αυτό το ερώτημα ποικίλουν όπως και οι άνθρωποι που συνεισφέρουν.
Μερικοί απο εμάς αρέσκονται στο να βοηθούν άλλους.
Αλλοι πάλι γράφουν κώδικα για να μάθουν περισσότερα σχετικά με τους υπολογιστές.
Ολο και περισσότεροι αναζητούν τρόπους να αποφύγουν τις υπερβολικά φουσκωμένες
τιμές του λογισμικού.
Ένα αυξανόμενο πλήθος συνεισφέρει σαν ευχαριστήριο μήνυμα για όλο το καλό ελεύθερο λογισμικό που έχουν λάβει απο άλλους.
Πολλοί ακαδημαΐκοί δημιουργούν ελεύθερο λογισμικό για να βοηθήσουν την διάδοση
των αποτελεσμάτων της εργασίας τους.
Είναι και οι επιχειρήσεις που βοηθούν στη συντήρηση του ελεύθερου λογισμικού έτσι ώστε να 
έχουν κάποιο λόγο στο πως εξελίσσεται -- δεν υπάρχει γρηγορότερος τρόπος να
εφαρμοστεί κάποια νέα δυνατότητα απο το να την προσθέσεις εσύ!
Και φυσικά πολλοί απο εμάς το βρίσκουν άκρως διασκεδαστικό.

<P>Το Debian είναι τόσο αφοσιωμένο στο ελεύθερο λογισμικό που σκεφτήκαμε ότι θα
ήταν χρήσιμη η τυποποίηση αυτής της αφοσίωσης σε ένα έγγραφο. Έτσι 
δημιουργήθηκε το 
<A href="$(HOME)/social_contract">Κοινωνικό Συμβόλαιο</A>.

<P>Αν και το Debian πιστεύει στο ελεύθερο λογισμικό, υπάρχουν περιπτώσεις όπου 
οι χρήστες επιθυμούν ή τους είναι απαραίτητο να χρησιμοποιήσουν μη ελεύθερο 
λογισμικό στο σύστημά τους. Το Debian θα υποστηρίζει αυτή την ανάγκη όπου αυτό
είναι δυνατόν. Υπάρχει ένας αυξανόμενος αριθμός πακέτων στη διανομή με
σκοπό τη διευκόλυνση της εγκατάστασης μη ελεύθερου λογισμικού.

<H2>Λέτε <A href="free" name="CD">ελεύθερο</A>, άλλα τα CDs και το bandwidth κοστίζουν χρήματα!</H2>

<P>Ίσως να αναρωτιέστε: Αν το λογισμικό είναι ελεύθερο τότε γιατί πρέπει να 
πληρώσω για ένα CD;
Πρώτον, δεν είστε υποχρεωμένοι να αγοράσετε CD. Αν μπορείτε να κατεβάσετε
τη διανομή απο το δίκτυο τότε μπορείτε να έχετε το Debian χωρίς κόστος.
Δεύτερον, όταν αγοράζετε ένα δίσκο πληρώνετε το χρόνο κάποιου, το κόστος 
παραγωγής του δίσκου και το ρίσκο του (για την περίπτωση που δεν πουληθούν όλα).
Τρίτον, ο ορος "ελεύθερο" έχει την έννοια της ελευθερίας και όχι ελεύθερο κόστους
(αν και σε γενικές γραμμές το κόστος που πληρώνετε είναι τις περισσότερες φορές
το κόστος του μέσου αναπαραγωγής).
Για περισσότερες πληροφορίες ρίξτε μια ματιά στην σελίδα
<A href="$(HOME)/social_contract#guidelines">Οδηγίες Ελεύθερου Λογισμικού του Debian</A>
ή τη σελίδα <a href="http://www.fsf.org/licensing/essays/free-sw.html">Free Software Foundation</A>.

<H2><A name="disbelief">Το λογισμικό συνήθως κοστίζει αρκετά χρήματα. Πως είναι δυνατόν να το μοιράζετε;</A></H2>

<P>Μια καλύτερα διατυπωμένη ερώτηση θα ήταν πως οι εταιρίες λογισμικού 
καταφέρνουν να χρεώνουν τόσο πολλά χρήματα;
Η κατασκευή λογισμικού δεν αντιστοιχεί με την κατασκευή ένος αυτοκινήτου. Μόλις
έχεις κατασκευάσει την αρχική έκδοση του λογισμικού το κόστος παραγωγής του 
μαζικά είναι ελάχιστο (υπάρχει λόγος που η Microsoft διαθέτει δισεκατομμύρια
στις τράπεζες).

<P>Μπορείτε να το δείτε και απο μια άλλη άποψη: αν στην αυλή σας είχατε μια
άπειρη ποσότητα άμμου,
μπορεί να θέλατε να χαρίσετε ποσότητες και σε άλλους. Θα ήταν όμως ανόητο να
πληρώσετε απο την τσέπη σας ένα φορτηγό για να τους την παραδώσει.
Το ποιό πιθανό είναι ότι θα τους ειδοποιούσατε να έρθουν με δικό τους μέσο
και να πάρουν όσο θέλουν (κατι αντίστοιχο με το να κατεβάζουμε λογισμικό απο το
δίκτυο) ή να πληρώσουν κάποιον τρίτο για να τους την παραδώσει (κατι 
αντίστοιχο με το να αγοράζετε ένα CD).
Αυτός είναι και ο τρόπος με το οποίο λειτουργεί το Debian και ο λόγος που τα CD είναι 
τόσο φθηνά (μόνο 10-15 Ευρώ για επτά CD).

<P>Αν και το Debian είναι ενας μη κερδοσκοπικό οργανισμός, έχουμε έξοδα.
Σα συνιστούμε λοιπόν να αγοράζετε απο τους
<A href="../CD/vendors/">κατασκευαστές CD</A> οι οποίοι
<A href="$(HOME)/donations">προσφέρουν</A> ένα μέρος των χρημάτων της αγορά σας
στο Debian.

<H2><A name="hardware">Τι υλικό υποστηρίζεται;</A></H2>

<P>Σχεδόν όλο το κοινά αποδεκτό υλικό υποστηρίζεται.
Αν θέλετε να είστε σίγουροι ότι το υλικό που διαθέτει ο υπολογιστής σας υποστηρίζεται, ρίξτε μια ματιά στο
<A href="http://www.tldp.org/HOWTO/Hardware-HOWTO/">Linux Hardware
Compatibility HOWTO</A>.

<P>Υπάρχουν ορισμένες εταιρείες οι οποίες κάνουν την υποστήριξη του υλικού τους
δύσκολη ή αδύνατη επειδή δεν δημοσιεύουν τις προδιαγραφές του υλικού τους.
Ακόμα και αν διαθέτετε έναν οδηγό για μια συσκευή απο τον κατασκευαστή του
υλικού σας, μπορεί να βρεθείτε σε αδιέξοδο αν ο κατασκευαστής κλείσει ή 
σταματήσει την υποστήριξη στο υλικό σας.
Για να εξασφαλιστείτε απο τέτοιες περιπτώσεις, ρίξτε μια ματιά στην
<A HREF="http://www.open-hardware.org/">Οδηγία μας περί Ανοικτού Υλικού</A>.

<H2><A name="other">Ποιες αρχιτεκτονικές υποστηρίζονται;</A></H2>

<P>Το Debian τρέχει στις πιο δημοφιλείς πλατφόρμες. Η λίστα των υποστηριζομένων
απο το Debian αρχιτεκτονικών είναι διαρκώς υπο εξέλιξη. Για περισσότερες  λεπτομέριες
δείτε την σελίδα <A HREF="../releases/stable/">πληροφορίες τρέχουσας έκδοσης</A>.

<H2><A name="info">Πρίν αποφασίσω, Θα ήθελα περισσότερες πληροφορίες.</A></H2>

<P>Θα πρέπει να ρίξετε μια ματιά και στο <A href="$(DOC)/FAQ/">FAQ</A>.
 
<H2><A name="why">Δεν έχω πειστεί ακόμα.</A></H2>

<P>Μην διαβάζετε αυτό το κείμενο - δοκιμάστε το Debian . Με την ταχύτητα που αυξάνεται
η χωρητικότητα των δίσκων, σίγουρα μπορείτε να διαθέσετε 500ΜΒ για να δοκιμάσετε
το βασικό Debian ΛΣ. Μπορείτε πανεύκολα να εγκαταστήσετε το Debian σε αυτόν το 
χώρο και το Debian μπορεί συνυπάρξει αρμονικά με το υπάρχον λειτουργικό σας
σύστημα. Αν χρειαστείτε περισσότερο χώρο μελλοντικά, μπορείτε να σβήσετε ένα
απο τα λειτουργικά που έχετε εγκατεστημένα (και αφού δείτε το Debian μάλλον
θα σβήσετε κάποιο άλλο λειτουργικό).

<P>Η διαδικασία της δοκιμής ενός ΛΣ σίγουρα απαιτεί αρκετό απο τον πολύτιμο
χρόνο σας και σίγουρα θα έχετε επιφυλάξεις. Για αυτό το σκοπό έχουμε 
δημιουργήσει μια 'λίστα με τα <A href="why_debian">υπέρ και κατά του Debian</A>
Η λίστα αυτή θα σας βοηθήσει να αποφασίσετε αν αξίζει τον κόπο. Ελπίζουμε μόνο
να μπορείτε να εκτιμήσετε την ειλικρίνεια και την εντιμότητά μας.

<H2><A name="install">Ωραία. Και πως θα το αποκτήσω;</A></H2>

<P>Μπορείτε είτε να το αγοράσετε σε <A href="../CD/vendors/">CD</A> ή να το
κατεβάσετε χρησιμοποιώντας 
<A href="$(DISTRIB)/ftplist">FTP</A>.
Στη συνέχεια ρίξτε μια ματιά στις
<A HREF="../releases/stable/installmanual">οδηγίες εγκατάστασης</A>.
Αν δεν το έχετε κάνει ακόμα, ίσως θα πρέπει πρώτα να ρίξετε και μια ματιά στο
<A href="http://www.tldp.org/HOWTO/Hardware-HOWTO/">Linux Hardware
Compatibility HOWTO</A>.
Don't forget to take a look through the <A href="$(DISTRIB)/packages">packages</A>
we offer (hopefully you won't be intimidated by the sheer number).

<H2><A name="supp">Ποιοι τρόποι υποστήριξης υπάρχουν;</A></H2>

<P>Αν νομίζετε ότι πρέπει να πληρώσετε κάποιον επαγγελματία, υπάρχουν
<A href="$(HOME)/consultants/">εταιρείες</A> που αναλαμβάνουν την εγκατάσταση
ή/και τη συντήρηση του/των μηχανημάτων σας. Φυσικά αν είστε πρόθυμοι να 
διαβάσετε λίγο, τότε,
μπορείτε να τα κάνετε όλα μόνος σας. Αν σε κάποιο σημείο κολλήσετε και δεν
μπορείτε να βρείτε λύση, τότε απλά δοκιμάστε τις
<A href="$(HOME)/MailingLists/">λίστες ταχυδρομείου</A>, και ειδικότερα την
debian-user@lists.debian.org.
Εκεί θα βρείτε Γρήγορες, φιλικές και δωρεάν απαντήσεις.
Νομίζουμε ότι δεν θα βρείτε καλύτερες υπηρεσίες.

<P>Για τους χρήστες του IRC, υπάρχει το κανάλι, #debian, το οποίο είναι
αφιερωμένο στο Debian, στο irc.debian.org .

<H2><A name="who">Μα ποιοι είσαστε όλοι εσείς τέλος πάντων;</A></H2>

<p>Το Debian παράγεται απο σχεδόν χίλιους ενεργούς
<a href="$(DEVEL)/people">προγραμματιστές</a> διασκορπισμένους σε όλο τον κόσμο,
οι οποίοι διαθέτουν εθελοντικά τον ελεύθερο χρόνο τους.
Πολυ λίγοι απο αυτούς τους προγραμματιστές έχουν έρθει σε προσωπική επαφή μεταξύ τους.
Ο κύριος τρόπος επικοινωνίας τους είναι το ηλ. ταχυδρομείο (λίστες ταχυδρομείου στο
lists.debian.org) και το IRC (κανάλι #debian στο irc.debian.org).
</p>

<p>Το Debian είναι προσεχτικά <a href="organization">δομημένο</a>.
Για περισσότερες πληροφορίες σχετικά με τη δομή του, μπορείτε να 
ψάξετε τις σελίδες <a href="$(DEVEL)/">η γωνιά του προγραμματιστή</a>.</p>

<H2><A name="users">Ποιοι χρησιμοποιούν το Debian ;</A></H2>

<P>Αν και δεν υπάρχουν ακριβή στατιστικά στοιχεία (αφού δεν απαιτούμε
απο τους χρήστες να δηλώνουν ότι το χρησιμοποιούν), οι ενδείξεις που έχουμε
είναι ότι το Debian χρησιμοποιείται απο πολλούς μικρούς ή μεγάλους οργανισμούς 
καθώς επίσης και απο πολλές χιλιάδες ιδιώτες. Ρίξτε μια ματιά στη σελίδα
<a href="../users/">Ποιοι χρησιμοποιούν το Debian ;</a> και θα δείτε έναν κατάλογο
απο μεγάλους οργανισμούς που έχουν δηλώσει που και γιατί χρησιμοποιούν
το Debian.

<H2><A name="history">Πώς ξεκίνησε όλη αυτή η ιστορία;</A></H2>

<P>Το Debian ξεκίνησε τον Αύγουστο του 1993 απο τον Ian Murdock, ως μια νέα διανομή
με ανοικτή αρχιτεκτονική, στο πνευμα του Linux και του GNU. Το Debian σχεδιάστηκε
με σκοπό να γίνει μια διανομή προσεκτικά και επιμελώς συναρμολογημένη και με τον ίδιο
γνώμονα αναπτύχθηκε και η υποστήριξή της. Αυτό που αρχικά ξεκίνησε σαν μια μικρή 
και κλειστή ομάδα απο Free Software hackers, μεγάλωσε και έγινε τελικά μια μεγάλη
και πολύ καλά οργανωμένη κοινότητα απο προγραμματιστές και χρήστες. Ρίξτε μια ματιά
στη σελίδα <A HREF="$(DOC)/manuals/project-history/">η αναλυτική ιστορία</A>.

<P>Πολλοί μας ρωτούν πως προφέρεται το  Debian  /&#712;de.bi.&#601;n/. Το όνομα
προήλθε απο το όνομα του δημιουργού του, Ian Murdock, και της συζύγου του, Debra.
