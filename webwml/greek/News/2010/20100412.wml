<define-tag pagetitle>Διάθεση νέας υπηρεσίας αρχείου</define-tag>
<define-tag release_date>2010-04-12</define-tag>
#use wml::debian::news
# $Id$
#use wml::debian::translation-check translation="1.3"

<p>Το Debian project είναι στην ευχάριστη θέση να ανακοινώσει μια νέα
υπηρεσία, διαθέσιμη από τη διεύθυνση <a
href="http://snapshot.debian.org/">http://snapshot.debian.org/</a>.
Πρόκειται περί μιας υπηρεσίας αρχείου που δίνει τη δυνατότητα πρόσβασης
σε παλαιά πακέτα της διανομής βάσει της ημερομηνίας τους ή τον αριθμό
έκδοσης τους.</p>

<p>Η δυνατότητα εγκατάστασης πακέτων ή προβολής του πηγαίου κώδικα αυτών
σε οποιαδήποτε στιγμή στο χρόνο μπορεί να φανεί πολύ χρήσιμη σε
προγραμματιστές και χρήστες. Πιο συγκεκριμένα, η υπηρεσία μπορεί να
φανεί ιδιαίτερα χρήσιμη σε περιπτώσεις που αναζητείται η έκδοση ενός
πακέτου που εισήγαγε ένα προβλήμα ή σε περιπτώσεις που είναι επιθυμητή η
δημιουργία συγκεκριμένου περιβάλλοντος που μπορεί να απαιτεί κάποια
εφαρμογή. Το αρχείο είναι προσβάσιμο όπως ένα οποιοδήποτε άλλο
αποθετήριο apt, διευκολύνοντας έτσι την χρήση του από τον καθένα.</p>

<p>Η υπηρεσία δίνει, επίσης, τη δυνατότητα σε διαχειριστές να
εγκασταστήσουν ένα συγκεκριμένο και δοκιμασμένο σύνολο πακέτων μιας
συγκεκριμένης ημέρας. Αυτή η δυνατότητα επιτρέπει σε διαχειριστές να
πραγματοποιήσουν μια ανάβαθμιση σε δοκιμαστικό περιβάλλον, έτσι ώστε να
μπορέσουν να επαναλάβουν τη διαδικασία σε περιβάλλον παραγωγής έχοντας
την ασφάλεια ότι εκτελούν ακριβώς την ίδια διαδικασία. Ακόμη, το αρχείο,
ως καθολικό, περιλαμβάνει όλες τις σουΐτες του Debian και ως εκ τούτου
μπορεί να φανεί χρήσιμο σε όσους επιθυμούν να ακολουθούν το testing
ελεγχόμενα. Τέλος, το αρχείο μπορεί να χρησιμεύσει και σε όσους
επιθυμούν πιο αυστηρό έλεγχο στις κατά καιρούς αναβαθμίσεις του
stable.</p>

<p>Το αρχείο περιλαμβάνει σχεδόν<a href="#note1"><sup>[1]</sup></a> όλα τα
πακέτα από το main και το security από τον Μάρτιο του 2005, καθώς και
επιπλέον επιλεγμένα αρχεία, όπως τα debian-volatile, debian-ports και το
backports.org. Η υπηρεσία αυτή τη στιγμή καταλαμβάνει περίπου 6.5
terabytes αποθηκευτικού χώρου, χώρος που πρόκειται να αυξάνει
διαρκώς από τούδε και στο εξής.</p>

<p>Η υπηρεσία φιλοξενείται από το <a href="http://www.ece.ubc.ca/">
Τμήμα Ηλεκτρολόγων Μηχανικών και Μηχανικών Η/Υ του Πανεπιστημίου της
Βρετανικής Κολομβίας</a> και από το <a href="http://www.sanger.ac.uk/">
Ινστιτούτο «Wellcome Trust Sanger»</a>.  Επιπλέον απαιτούμενος
εξοπλισμός παραχωρήθηκε από την <a
href="http://www.nordicgaming.com/">Nordic Gaming</a>. Τα δεδομένα από
τα οποία προέκυψε το αρχείο έχουν δοθεί από την ομάδα ftp-master του
Debian καθώς και από τον Fumitoshi Ukai.</p>

<h2>Σχετικά με το Debian</h2>

<p>Το Debian GNU/Linux είναι ένα ελεύθερο λειτουργικό σύστημα που
αναπτύσσεται από περισσότερους από χίλιους εθελοντές από ολόκληρο τον
κόσμο που συνεργάζονται μέσω του Διαδικτύου. Η αφοσίωση του Debian στο
Ελεύθερο Λογισμικό, ο μη κερδοσκοπικός του χαρακτήρας και το ανοιχτό
μοντέλο ανάπτυξής του το καθιστούν μοναδικό ανάμεσα στις διανομές του
GNU/Linux.</p>

<p>Τα δυνατά σημεία του Debian είναι η εθελοντική του βάση, η αφοσίωση του
στο Κοινωνικό Συμβόλαιό του, και η δέσμευσή να παρέχει το καλύτερο
δυνατό λειτουργικό σύστημα.</p>

<p>Για περισσότερες πληροφορίες, μπορείτε να επισκεφθείτε τις ιστοσελίδες
του Debian στο <a href="$(HOME)/">http://www.debian.org/</a>
ή να απευθυνθείτε με ηλεκτρονικό ταχυδρομείο στην διεύθυνση &lt;<a
href="mailto:press@debian.org">press@debian.org</a>&gt;.</p>

<p><a name="note1">[1]</a>
Kάποια πακέτα έχουν διαγραφεί έκτοτε λόγω θεμάτων με την άδεια χρήσης τους.</p>
