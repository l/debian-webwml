# Status: content-frozen
# $Id$
# $Rev$

<define-tag pagetitle>Κυκλοφόρησε η έκδοση Debian 9 <q>Stretch</q></define-tag>
<define-tag release_date>2017-06-17</define-tag>
#use wml::debian::news

##
## Translators should uncomment the following line and add their name
## Leaving translation at 1.1 is okay; that's the first version which will
## be added to Debian's webwml repository
##
#use wml::debian::translation-check translation="1.1" 
maintainer="galaxico (Emmanuel Galatoulas/Μάνος Γαλάτουλας, Debian Greek 
Localisation Team)"


<p>Μετά από 26 μήνες ανάπτυξης το Σχέδιο Debian παρουσιάζει με περηφάνεια 
την καινούρια σταθερή έκδοσή του 9 (με την κωδική ονομασία <q>Stretch</q>), 
η οποία θα υποστηρίζεται για τα επόμενα 5 χρόνια χάρις στην συνδυασμένη δουλειά 
της  
<a href="https://security-team.debian.org/">Ομάδας Ασφάλειας του Debian</a> 
και της <a href="https://wiki.debian.org/LTS">Ομάδας Long Term
Support του Debian</a>.
</p>

<p>To Debian 9 
<a 
href="http://ftp.debian.org/debian/doc/dedication/dedication-9.0.txt">
αφιερώνεται</a>στον ιδρυτή του Σχεδίου Ian Murdock, ο οποίος απεβίωσε στις 28 
Δεκεμβρίου του 2015.
</p>

<p>Στην έκδοση <q>Stretch</q>, η προεπιλεγμένη εκδοχή της MySQL είναι τώρα 
η MariaDB. Η αντικατάστασγ των πακέτων για την MySQL 5.5 ή 5.6 από αυτά της 
MariaDB 10.1 θα γίνει αυτόματα κατά την αναβάθμιση.
</p>

<p>
Ο Firefox και ο Thunderbird επιστρέφουν στο Debian με την έκδοση 
της <q>Stretch</q>, και αντικαθιστούν τις πλέον αποχαρακτηρισμένες εκδόσεις
Iceweasel και Icedove, που υπήρχαν στο αποθετήριο για περισσότερο από 10 
χρόνια.
</p>

<p>
Χάρις στο σχέδιο Reproducible Builds, πάνω από το 90% των πακέτων πηγαίου 
κώδικα θα δημιουργήσουν ταυτόσημα bit-for-bit εκτελέσιμα πακέτα. Αυτό είναι ένα 
σημαντικό γνώρισμα επαλήθευσης που προστατεύει τους χρήστες από κακόβουλες 
προσπάθειες παραποίησης των δικτύων μεταγλωτιστών και κατασκευής των πακέτων. 
Μελλοντικές εκδόσεις του Debian θα περιλαμβάνουν εργαλεία και μεταδεδομένα ώστε 
οι χρήστες να μπορούν να επικυρώνουν την προέλευση των πακέτων στα αποθετήρια.
</p>

<p>
Οι διαχειριστές και όσοι δουλεύουν σε περιβάλλοντα ευαίσθητα από άποψη 
ασφαλείας μπορούν να καθησυχαστούν ξέροντας ότι το σύστημα X δεν απαιτεί 
πλέον προνόμια του χρήστη root για να εκτελείται.
</p>

# translators: the gnupg paragraph is taken from the release notes

<p>Η έκδοση <q>Stretch</q> είναι η πρώτη έκδοση του Debian που διαθέτει τον 
<q>σύγχρονο</q> κλάδο του GnuPG στο πακέτο <q>gnupg</q>. Αυτό περιλαμβάνει 
κρυπτογράφηση ελλειπτικής καμπύλης, καλλίτερες προεπιλογές, μια περισσότερο 
αρθρωτή αρχιτεκτονική και βελτιωμένη υποστήριξη "έξυπνων καρτών" (smartcard). 
Θα συνεχίσουμε να παρέχουμε και τον <q>κλασσικόc</q> κλάδο του GnuPG ως gnupg1 
για όσους το χρειάζονται, αλλά αυτός ο κλάδος είναι πλέον ξεπερασμένος. 
</p>

<p>
Η αποσφαλμάτωση των πακέτων γίνεται ευκολότερη και πιο εύχρηστη στην 
έκδοση του Debian 9 <q>Stretch</q>. Ένα καινούριο αποθετήριο <q>dbg-sym</q> 
μπορεί να προστεθεί στο αρχείο της λίστας πηγών του APT για να παράσχει σύμβολα 
αποσφαλμάτωσης για πολλά πακέτα.
</p>

<p>
Η υποστήριξη του UEFI (<q>Unified Extensible Firmware Interface</q>) που 
εισήχθηκε αρχικά στην έκδοση <q>Wheezy</q> συνεχίζει να βελτιώνεται 
σημαντικά στην <q>Stretch</q>, υποστηρίζοντας και την εγκατάσταση σε 32-μπιτο 
υλισμικό (firmware) UEFI με έναν 64-μπιτο πυρήνα. Οι εικόνες του Debian live 
περιλαμβάνουν τώρα ως ένα καινούριο γνώρισμα και την υποστήριξη για εκκίνηση 
με UEFI.
</p>

<p>
Αυτή η έκδοση περιλαμβάνει έναν μεγάλο αριθμό αναβαθμισμένων πακέτων λογισμικού, 
όπως:
</p>
<ul>
<li>Apache 2.4.25</li>
<li>Asterisk 13.14.1</li>
<li>Chromium 59.0.3071.86</li>
<li>Firefox 45.9 (στο πακέτο firefox-esr)</li>
<li>GIMP 2.8.18</li>
<li>μια αναβαθμισμένη έκδοση του γραφικού περιβάλλοντος εργασίας GNOME 3.22</li>
<li>GNU Compiler Collection 6.3</li>
<li>GnuPG 2.1</li>
<li>Golang 1.7</li>
<li>KDE Frameworks 5.28, KDE Plasma 5.8, και KDE Applications 16.08 και 16.04 
για συνιστώσες PIM</li>
<li>LibreOffice 5.2</li>
<li>Linux 4.9</li>
<li>MariaDB 10.1</li>
<li>MATE 1.16</li>
<li>OpenJDK 8</li>
<li>Perl 5.24</li>
<li>PHP 7.0</li>
<li>PostgreSQL 9.6</li>
<li>Python 2.7.13 και 3.5.3</li>
<li>Ruby 2.3</li>
<li>Samba 4.5</li>
<li>systemd 232</li>
<li>Thunderbird 45.8</li>
<li>Tomcat 8.5</li>
<li>Xen Hypervisor </li>
<li>το γραφικό περιβάλλον εργασίας Xfce 4.12</li>
<li>περισσότερα από 51.000 άλλα έτοιμα για χρήση πακέτα λογισμικού, που 
έχουν παραχθεί από περισσότερα από 25.000 πακέτα πηγαίου κώδικα.</li>
</ul>

<p>
Με αυτή την ευρεία επιλογή πακέτων και την παραδοσιακή του ευρεία υποστήριξη 
αρχιτεκτονικών, το Debian για μια ακόμα φορά μένει πιστό στον στόχο του να 
είναι το οικουμενικό λειτουργικό σύστημα. Είναι κατάλληλο για πολλές 
διαφορετικές περιπτώσεις χρήσης: από συστήματα γραφείου μέχρι netbooks; από 
εξυπηρετητές ανάπτυξης μέχρι συστήματα υπολογιστικών συστάδων (cluster); και 
για εξυπηρετητές βάσεων δεδομένων, Ιστού ή αποθήκευσης. Την ίδια στιγμή, 
επιπρόσθετες προσπάθειες διασφάλισης ποιότητας όπως έλεγχος αυτόματων 
εγκαταστάσεων και αναβάθμισης για όλα τα πακέτα στην αρχειοθήκη του Debian 
διαβεβαιώνουν ότι η <q>Stretch</q> πληροί τις υψηλές προσδοκίες που έχουν οι 
χρήστες από μια σταθερή έκδοση του Debian. 
</p>

<p>
Υποστηρίζεται ένα σύνολο δέκα αρχιτεκτονικών:
64-bit PC / Intel EM64T / x86-64 (<code>amd64</code>),
32-bit PC / Intel IA-32 (<code>i386</code>),
64-bit little-endian Motorola/IBM PowerPC (<code>ppc64el</code>),
64-bit IBM S/390 (<code>s390x</code>),
οι αρχιτεκτονικές, <code>armel</code>
και <code>armhf</code> για παλιότερο και πιο πρόσφατο 32-μπιτο υλικό,
και επιπλέον η <code>arm64</code> για την 64-μπιτη <q>AArch64</q> αρχιτεκτονική,
και για την αρχιτεκτονική MIPS, επιπρόσθετα των δύο 32-μπιτων 
<code>mips</code> (big-endian)
και <code>mipsel</code> (little-endian), υπάρχει τώρα μια νέα αρχιτεκτονική
<code>mips64el</code> για 64-μπιτο little-endian υλικό.
Η υποστήριξη για την 32-μπιτη αρχιτεκτονική Motorola/IBM PowerPC 
(<code>powerpc</code>)
έχει αφαιρεθεί στην <q>Stretch</q>.
</p>

<h3>Θέλετε να την δοκιμάσετε;</h3>
<p>
Αν θέλετα απλά τα δοκιμάσετε την έκδοση Debian 9 <q>Stretch</q> χωρίς να την 
εγκαταστήσετε, μπορείτε να χρησιμοποιήσετε μια από τις διαθέσιμες live εικόνες 
που φορτώνουν και τρέχουν το πλήρες λειτουργικό σύστημα σε κατάσταση μόνο 
ανάγνωσης μέσω της μνήμης του υπολογιστή σας. Αν απολαύσετε το λειτουργικό 
σύστημα έχετε την επιλογή να το εγκαταστήσετε από την live εικόνα στον σκληρό 
δίσκο του υπολογιστή σας. Η live εικόνα είναι διαθέσιμη σε CD, κλειδιά USB και 
διαμορφώσεις δικτυακής εκκίνησης (netboot). Αρχικά, αυτές οι εικόνες 
διατίθενται μόνο για τις αρχιτεκτονικές <code>amd64</code> και 
<code>i386</code>. Περισσότερες πληροφορίες διατίθενται στην ενότητα 
<a href="https://www.debian.org/CD/live/">για εγκατάσταση από live εικόνες του 
ιστότοπου του Debian</a>.
</p>

<p>
Αν επιλέξετε να εγκαταστήσετε την έκδοση Debian 9 <q>Stretch</q> 
απευθείας στον σκληρό δίσκο του υπολογιστή σας, μπορείτε να επιλέξετε από μια 
ποικιλία μέσων εγκατάστασης όπως δίσκους Blu-ray Disc, DVD, CD, κλειδιά USB ή 
μέσω ενός εσωτερικού δικτύου. Μπορείτε να εγκαταστήσετε έναν αριθμό από γραφικά 
περιβάλλοντα όπως &mdash; GNOME, KDE Plasma Desktop and 
Applications, LXDE, και Xfce &mdash; μέσω αυτών των εικόνων κάνοντας την 
επιλογή που επιθυμείτε από το μενού εκκίνησης των μέσων εγκατάστασης. 
Επιπρόσθετα, διατίθενται δίσκοι CD και DVD για πολλαπλές αρχιτεκτονικές που 
υποστηρίζουν την εγκατάσταση πολλαπλών αρχιτεκτονικών από έναν μόνο δίσκο. Ή 
μπορείτε πάντα να δημιουργήσετε ένα εκκινήσιμο μέσο εγκατάστασης σε USB (δείτε 
τον <a href="$(HOME)/releases/stretch/installmanual">Οδηγό 
Εγκατάστασης</a> για περισσότερες πληροφορίες). Για χρήστες του δικτυακού
νέφους (cloud) το Debian προσφέρει επίσης
<a href="http://cdimage.debian.org/cdimage/openstack/current/">προκατασκεσμένες 
εικόνες OpenStack</a> για αρχιτεκτονικές <code>amd64</code> 
και <code>arm64</code>, έτοιμες προς χρήση.
</p>

<p>
Το Debian μπορεί τώρα να εγκατασταθεί σε 75 γλώσσες, με τις περισσότερες από 
αυτές διαθέσιμες σε διεπαφές χρήστη βασισμένες τόσο σε κείμενο όσο και σε 
γραφικό περιβάλλον.
</p>

<p>
Οι εικόνες της εγκατάστασης μπορούν να μεταφορτωθούν άμεσα μέσω
<a href="$(HOME)/CD/torrent-cd/">bittorrent</a> (η συνιστώμενη μέθοδος),
<a href="$(HOME)/CD/jigdo-cd/#which">jigdo</a>, ή
<a href="$(HOME)/CD/http-ftp/">HTTP</a>; δείτε
<a href="$(HOME)/CD/">Το Debian σε CD</a> για περισσότερες πληροφορίες. Η έκδοση
<q>Stretch</q> θα είναι σύντομα διαθέσιμη και σε φυσικά μέσα DVD, CD-ROM, και
δίσκους Blu-ray από ένα πλήθος <a 
href="$(HOME)/CD/vendors">Προμηθευτών</a>.
</p>


<h3>Αναβαθμίζοντας το Debian</h3>
<p>
Τις αναβαθμίσεις του Debian 9 από την προηγούμενη έκδοση, Debian 8 
(με την κωδική ονομασία <q>Jessie</q>), τις χειρίζεται αυτόματα το σύστημα 
διαχείρισης πακέτων apt-get για τις περισσότερες διαμορφώσεις. Όπως πάντα, τα 
συστήματα Debian μπορεί να αναβαθμιστούν ανώδυνα, επί τόπου και χωρίς καθόλου 
αναγκαστικό χρόνο διακοπής λειτουργίας. Συνίσταται, όμως, έντονα να 
διαβάσετε τις <a href="$(HOME)/releases/stretch/releasenotes">Σημειώσεις της 
έκδοσης</a> καθώς και τον <a 
href="$(HOME)/releases/stretch/installmanual">Οδηγό Εγκατάστασης</a> για πιθανά 
ζητήματα και για λεπτομερείς οδηγίες σχετικά με την εγκατάσταση και την 
αναβάθμιση. Οι σημειώσεις της έκδοσης θα βελτιωθούν περαιτέρω και θα 
μεταφραστούν σε επιπλέον γλώσσες στις εβδομάδες μετά την έκδοση.
</p>


<h2>Σχετικά με το Debian</h2>

<p>
Το Debian είναι ένα ελεύθερο λειτουργικό σύστημα που αναπτύσσεται από χιλιάδες 
εθελοντές σε ολόκληρο τον κόσμο που συνεργάζονται μέσω του Διαδικτύου. Τα 
βασικά ισχυρά σημεία του Σχεδίου Debian είναι η βάση των εθελοντών του, η 
προσήλωσή του στο Κοινωνικό Συμβόλαιό του και στο Ελεύθερο Λογισμικό και η 
δέσμευσή του να παρέχει το καλλίτερο δυνατόν λειτουργικό σύστημα. Αυτή η 
καινούρια έκδοση είναι ένα ακόμα σημαντικό βήμα σε αυτήν την κατεύθυνση.
</p>


<h2>Πληροφορίες Επικοινωνίας</h2>

<p>
Για περισσότερες πληροφορίες, παρακαλούμε επισκεφθείτε τις ιστοσελίδες 
του Debian στον ιστότοπο
<a href="$(HOME)/">https://www.debian.org/</a> ή στείλτε ένα ηλεκτρονικό 
μήνυμα στη διεύθυνση &lt;press@debian.org&gt;.
</p>
