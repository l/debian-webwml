<define-tag pagetitle>Διάθεση του Debian GNU/Linux 4.0</define-tag>
<define-tag release_date>2007-04-08</define-tag>
#use wml::debian::news
#use wml::debian::translation-check translation="1.5"

<p>Το Debian Project είναι στην ευχάριστη θέση να ανακοινώσει την επίσημη
διάθεση του Debian GNU/Linux έκδοση 4.0, με κωδική ονομασία <q>etch</q>,
έπειτα από 21 μήνες συνεχούς ανάπτυξης. Το Debian GNU/Linux είναι ένα
ελεύθερο λειτουργικό σύστημα που υποστηρίζει έντεκα διαφορετικές
αρχιτεκτονικές επεξεργαστών και περιλαμβάνει τα περιβάλλοντα εργασίας
KDE, GNOME και Xfce. Ακόμη, περιέχει κρυπτογραφικό λογισμικό ενώ είναι
συμβατό με το πρότυπο FHS v2.3 και υποστηρίζει λογισμικό που αναπτύχθηκε
για το LSB έκδοσης 3.1.</p>

<p>Χρησιμοποιώντας πλέον μια πλήρως ενιαία διαδικασία εγκατάστασης, το
Debian GNU/Linux 4.0 έρχεται με εγγενή υποστήριξη για κρυπτογραφημένες
κατατμήσεις (partitions). Η νέα έκδοση περιλαμβάνει επίσης ένα γραφικό
περιβάλλον για την διαδικασία της εγκατάστασης υποστηρίζοντας έτσι
αλφάβητα με σύνθετους χαρακτήρες. Η διαδικασία της εγκατάστασης είναι
πλέον μεταφρασμένη σε 58 γλώσσες, συμπεριλαμβανομένων και των ελληνικών.</p>

<p>Για πρώτη φορά με το Debian GNU/Linux 4.0, το σύστημα διαχείρισης
πακέτων έχει εξελιχθεί στους τομείς της ασφάλειας και της απόδοσης. Η
τεχνολογία <q>Secure APT</q> επιτρέπει την επιβεβαίωση της ακεραιότητας των
πακέτων που λαμβάνονται από κατοπτρισμούς (mirrors). Ακόμη, το ευρετήριο
των πακέτων δεν θα λαμβάνεται πλέον ολόκληρο σε κάθε ανανέωση αλλά αντί
αυτού, θα λαμβάνονται μόνο οι διαφορές από προηγούμενες εκδόσεις.</p>

<p>Το Debian GNU/Linux μπορεί να λειτουργήσει σε κάθε υπολογιστή, από
palmtops και υπολογιστές τσέπης έως υπερυπολογιστές και σε σχεδόν
οποιοδήποτε ενδιάμεσο αυτών. Συνολικά, υποστηρίζονται έντεκα
αρχιτεκτονικές, συμπεριλαμβανωμένων των Sun SPARC (sparc), HP Alpha
(alpha), Motorola/IBM PowerPC (powerpc), Intel IA-32 (i386) και IA-64
(ia64), HP PA-RISC (hppa), MIPS (mips, mipsel), ARM (arm) και IBM S/390
(s390) και -- για πρώτη φορά με το Debian GNU/Linux 4.0 -- AMD64 και
Intel EM64T (amd64).</p>

<p>Το Debian GNU/Linux μπορεί να φορτωθεί από διάφορα μέσα εγκατάστασης,
όπως DVD, CD, USB stick και floppy ή εναλλακτικά από ένα δίκτυο
υπολογιστών. Το GNOME είναι το προεπιλεγμένο περιβάλλον εργασίας και
εμπεριέχεται στο πρώτο CD. Τα K Desktop Environment (KDE) και Xfce
μπορούν να εγκατασταθούν μέσω δύο νέων εναλλακτικών εικόνων ή από
οποιοδήποτε άλλο μέσο (συνιστάται η ευρυζωνική πρόσβαση). Επίσης, για
πρώτη φορά με το Debian GNU/Linux 4.0, διατίθενται CD και DVD πολλαπλών
αρχιτεκτονικών που επιτρέπουν την εγκατάσταση του λειτουργικού
συστήματος σε διαφορεικές αρχιτεκτονικές από το ίδιο μέσο.</p>

<p>Το Debian GNU/Linux είναι διαθέσιμο για λήψη μέσω BitTorrent
(προτεινόμενο), jigdo ή HTTP; ανατρέξτε στο <a href="$(HOME)/CD/">Debian GNU/Linux σε CD</a>
για περισσότερες πληροφορίες. Θα είναι επίσης σύντομα διαθέσιμο σε DVD
και CD-ROM από διάφορους <a href="$(HOME)/CD/vendors/">διανομείς</a>.

<p>Αυτή η έκδοση περιλαμβάνει έναν αριθμό από ανανεωμένες εκδόσεις
λογισμικού, όπως τα περιβάλλοντα εργασίας K Desktop Environment 3.5.5a
(KDE), GNOME 2.14, Xfce 4.4 και το GNUstep desktop 5.2, το X.Org 7.1, το
OpenOffice.org 2.0.4a, το GIMP 2.2.13, τα Iceweasel, Icedove και Iceape
(εκδόσεις των Mozilla Firefox 2.0.0.3, Mozilla Thunderbird 1.5 και Mozilla
Seamonkey 1.0.8 αντίστοιχα, χωρίς τα εμπορικά σήματα), την PostgreSQL
8.1.8 και την MySQL 5.0.32, την GNU Compiler Collection 4.1.1, τον
πυρήνα Linux 2.6.18, τον Apache 2.2.3, την Samba 3.0.24, τις Python
2.4.4 και 2.5, την Perl 5.8.8, τις PHP 4.4.4 και 5.2.0, το Asterisk
1.2.13 και περισσότερα από 18.000 άλλα έτοιμα προς χρήση πακέτα λογισμικού.</p>

<p>Η αναβάθμιση στο Debian GNU/Linux 4.0 από την προηγούμενη έκδοση Debian
GNU/Linux 3.1 με την κωδική ονομασία "sarge" μπορούν να πραγματοποιηθούν
αυτόματα χρησιμοποιώντας το εργαλείο διαχείρισης πακέτων λογισμικού
aptitude ενώ σε ένα βαθμό μπορούν να πραγματοποιηθούν και από το
αντίστοιχο εργαλείο apt-get. Όπως πάντα, τα συστήματα με Debian
GNU/Linux μπορούν να αναβαθμιστούν απρόσκοπτα, στη κανονική τους θέση
τους και χωρίς την διακοπή της κανονικής τους λειτουργίας. Συνιστάται
όμως να διαβάσετε τις σημειώσεις της έκδοσης για πιθανά προβλήματα. Για
λεπτομερείς οδηγίες σχετικά με την εγκατάσταση ή αναβάθμιση του Debian
GNU/Linux μπορείτε να ανατρέξετε στις
<a href="$(HOME)/releases/etch/releasenotes">σημειώσεις της έκδοσης</a>. Πρέπει να τονιστεί
ότι οι σημειώσεις αυτές δεν είναι ακόμη μεταφρασμένες σε όλες τις
γλώσσες και κάτι τέτοιο αναμένεται να συμβεί στις επόμενες εβδομάδες.</p>

<h2>Σχετικά με το Debian</h2>

<p>Το Debian GNU/Linux είναι ένα ελεύθερο λειτουργικό σύστημα, ανεπτυγμένο
από περισσότερους από χίλιους εθελοντές από όλα τα μέρη του κόσμου που
συνεργάζονται με τη βοήθεια του διαδικτύου. Η αφοσίωση του Debian στο
Ελεύθερο Λογισμικό, ο μη κερδοσκοπικός του χαρακτήρας και το ανοιχτό
μοντέλο ανάπτυξης του το καθιστούν μοναδικό ανάμεσα στις διανομές GNU/Linux.</p>

<p>Τα δυνατά σημεία του Debian είναι η εθελοντική του βάση, η αφοσίωση του
στο Κοινωνικό Συμβόλαιο του και η δέσμευση να παρέχει το καλύτερο δυνατό
λειτουργικό σύστημα. Το Debian 4.0 είναι ένα ακόμη σημαντικό βήμα προς
αυτή την κατεύθυνση.</p>

<h2>Πληροφορίες επικοινωνίας</h2>

<p>Για περισσότερες πληροφορίες, μπορείτε να επισκεφθείτε τις <a href="$(HOME)">σελίδες του
Debian</a> ή να απευθυνθείτε με ηλεκτρονικό
ταχυδρομείο στο &lt;press@debian.org&gt;.</p>
