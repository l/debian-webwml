#use wml::debian::template title="Debian BTS - servidor de control" NOHEADER=yes NOCOPYRIGHT=true
#use wml::debian::translation-check translation="1.47" maintainer="Jordi Mallach"

<h1>Introducció al servidor de correu de control i manipulació d'errors</h1>

<P>A més del servidor de correu en <code>request@bugs.debian.org</code>
que permet rebre les dades i la documentació dels errors per correu,
hi ha un altre servidor en <code>control@bugs.debian.org</code> que
també permet manipular els informes d'errors de diverses formes.</P>

<P>El servidor de control funciona igual que el servidor de
peticions, excepte que aquest té algunes ordres
addicionals; de fet, és el mateix programa.  Les dues adreces
sols estan separades per a evitar que els usuaris cometin errors
i causin problemes quan aquests sols desitgen demanar
informació.</P>

<p>Ja que les ordres especifiques al servidor de control de fet
canvien l'estat dels informes d'error, s'envia una notificació sobre
el processament de les ordres al mantenidor del o dels paquets als que
estan assignats els informes d'error. Addicionalment el correu al
servidor i els resultants canvis són registrats en l'informe d'error
i per tant disponibles en les pàgines web.</p>

<P>Si us plau mireu la
<A href="server-request#introduction">introducció al servidor de
peticions</A> disponible en la WWW, en el fitxer
<code>bug-log-mailserver.txt</code> o enviant el correu
<code>help</code> a aquest servidor de correu, per a detalls bàsics
d'operació dels servidors de correu i a les ordres actualment
disponibles hi han d'altres llistes de correu.</P>

<P>La <A href="server-refcard">targeta de referència</A> per als
servidors de correu està disponible via la WWW, en
<code>bug-mailserver-refcard.txt</code> o per correu usant l'ordre
<code>refcard</code>.</P>

<H1>Ordres disponibles en el servidor de correu de control</H1>

<dl>

<dt><code>reassign</code> <var>número-d'error</var> <var>paquet</var>
<dd>

Registra que l'error #<var>número-d'error</var> és de
<var>paquet</var>.  Això pot usar-se per a establir el paquet si
l'usuari se'n va oblidar d'afegir la pseudo-capçalera o per canviar
una assignació anterior.  No s'enviaran notificacions a ningú
(excepte la informació normal en el procés de transcripció).

<dt><code>reopen</code> <var>número-d'error</var>
 [ <var>adreça-originària</var> | <code>=</code> | <code>!</code> ]
<dd>

Torna a obrir el #<var>número-d'error</var> si aquest està tancat.

<p>Per defecte o si especifiqueu <code>=</code>, qui va presentar
l'informe (submitter) serà mantingut com a originador de l'informe,
així que rebrà una altra notificació quan aquest torni a ser
tancat.</p>

<p>Si subministreu una <var>adreça-originària</var> de l'originador
llavors s'establirà aquesta altra adreça com a origen de l'informe.
 Si desitgeu ser el nou originador de l'informe reobert podeu usar
<code>!</code> o especificar la vostra adreça de correu.</p>

<p>Habitualment sol ser una bona idea informar a la persona que
està a punt de ser registrat com a originador que esteu
reobrint l'informe, de manera que puga esperar una notificació quan aquest
torni a ser tancat.</p>

<p>Si l'error no estava tancat el reobrir-lo no farà res, ni tan sols
canviar l'originador. Per a canviar l'originador d'un informe d'error obert
utilitzeu l'ordre <code>submitter</code>; tingueu en compte que açò informarà
a la persona que va enviar l'informe d'error originalment del canvi.

<dt><code>submitter</code> <var>numero-d'error</var>
<var>adreça-de-l'originador</var> | <code>!</code>
<dd>

Canvia l'originador de #<var>número-d'error</var> a
<var>adreça-de-l'originador</var>.

<p>Si voleu ser l'originador de l'informe podeu utilitzar la drecera
<code>!</code> o especificar la vostra adreça de correu.</p>

<p>Mentre l'ordre <code>reopen</code> canvia l'originador d'altres informes
d'error fusionats amb el que està sent obert, <code>submitter</code> no
afecta a informes fusionats.</p>

<dt><code>forwarded</code> <var>número-d'error</var> <var>adreça</var>
<dd>

Constata que <var>número-d'error</var> s'ha reenviat al
mantenidor oficial en <var>adreça</var>.  Això actualment no
reenvia l'informe.  Pot usar-se per a canviar una adreça de
reenviament inexistent o per a registrar-ne una de nova a un
error que no estava prèviament marcat com a reenviat.

<dt><code>notforwarded</code> <var>número-d'error</var>
<dd>

Elimina qualsevol idea de que <var>número-d'error</var> hagi
estat reenviat al seu mantenidor oficial.  Si l'error no estava
registrat com a reenviat llavors no passarà res.

<dt><code>retitle</code> <var>número-d'error</var> <var>títol-nou</var>
<dd>

Canvia el títol especificat en l'informe d'error; per defecte
és la capçalera <code>Subject</code> (Assumpte) del correu de
l'informe original.

<p>Al contrari que la majoria de les altres ordres de
manipulació d'errors, quan s'usa sobre un conjunt d'informes
fusionats, aquest sols canvia el títol de l'error anomenat
individualment i no el d'aquells amb els que fou fusionat.

<dt><code>severity</code> <var>número-d'error</var> <var>gravetat</var>
<dd>

<p>Establir el nivell de gravetat pel informe d'error
\#<var>número-d'error</var> a <var>gravetat</var>.  No s'enviarà
notificació a l'usuari que va reportar l'error.</p>

<p>Les diverses gravetats són <code>critical</code>, <code>grave</code>,
<code>serious</code>, <code>important</code>, <code>normal</code>,
<code>minor</code> i <code>wishlist</code>.

<p>Pels <A href="Developer#severities">seus significats</A> si us
plau consulteu la documentació general del sistema d'errors pels
desenvolupadors.

<dt><code>clone</code> <var>número-d'error</var> [ <var>noves ID</var> ]

  <dd>L'ordre de control clone vos permet duplicar un informe d'error. És
  útil en el cas de que un sol informe d'error parli de múltiples errades.
  «<var>Noves ID</var>» són nombres negatius, separats per espais, que es
  poden usar en ordres de control subseqüents per a referir-se als nous
  informes duplicats. Es genera un informe nou per cada nova ID.

  <p>Exemple d'ús:</p>

  <pre>
        clone 12345 -1 -2
        reassign -1 foo
        retitle -1 foo: foo no funciona
        reassign -2 bar
        retitle -2 bar: bar no funciona quan s'usa amb foo
        severity -2 wishlist
        clone 123456 -3
        reassign -3 foo
        retitle -3 foo: foo no funciona
        merge -1 -3
  </pre>

<dt><code>merge</code> <var>número-d'error</var> <var>número-d'error</var> ...
<dd>

Fusiona dos o més informes d'errors.  Quan es fusionen els informes d'errors,
obrir, tancar, marcar o desmarcar com reenviats i reassignar qualsevol dels
errors a un nou paquet tindrà un efecte idèntic en tots els informes fusionats.

<p>Abans de poder fusionar els errors, aquests han de trobar-se
exactament en el mateix estat: tots oberts o tots tancats, amb
la mateixa adreça d'autor original o tots marcats com a no
reenviar, tots assignats al mateix paquet o paquets (es fa una
comparació exacta de la cadena del paquet amb l'error que li
és assignat) i tots amb la mateixa gravetat. Si no comencen
en el mateix estat, hauríeu d'usar <code>reassign</code>,
<code>reopen</code>, etc. per a assegurar-vos de que ho estan
abans d'usar <code>merge</code>. Els títols no han de coincidir,
i no es veuran afectats per la fusió. Les etiquetes tampoc no han de
coincidir, seran fusionats.</p>

<P>Si qualsevol dels informes llistats en una ordre
<code>merge</code> ja està fusionat amb un altre error, llavors
qualsevol error fusionat amb el que heu indicat entrarà en la
mateixa fusió.  La fusió és com la igualtat: és reflexiva,
transitiva i simètrica.</p>

<P>Fusionar informes causa una nota en la bitàcola per a
cadascun d'els informes; en la pàgina WWW això s'inclou com
a enllaços a d'altres errors.</p>

<P>Els informes fusionats expiraran tots simultàniament i
sols quan tots els informes, cadascun per separat, compleixi
el criteri per a expirar.

<dt><code>unmerge</code> <var>número-d'error</var>
<dd>

Desconnecta un informe d'error de qualsevol altre informe amb
el que aquest pogués estar fusionat.  Si l'informe llistat
està fusionat amb algun altre; sols s'eliminaran aquestes
associacions amb el nom de l'error explícit.

<p>Si hi ha molts errors fusionats i desitgeu separar-los en
dos grups separats d'informes fusionats, haureu de separar
cadascun dels informes en un dels grups separats i fusionar-lo
amb el nou grup desitjat.</p>

<p>Sols podreu separar un informe amb cada ordre 
<code>unmerge</code>; si desitgeu desconnectar més d'un error,
simplement inclogueu diverses ordres <code>unmerge</code>
en el vostre missatge.

<dt><code>tags</code> <var>número-d'error</var> [ <code>+</code> | <code>-</code> | <code>=</code> ] <var>etiqueta</var> [ <var>etiqueta</var> ... ]

  <dd>Estableix una etiqueta per a l'informe d'error #<var>número-d'error</var>.
  No s'enviarà cap notificació a l'usuari que va informar de l'error.
  Especificant l'acció a <code>+</code> indica afegir cada <var>etiqueta</var>
  donada, <code>-</code> indica substraure cada <var>etiqueta</var> donada i
  <code>=</code> indica ignorar les etiquetes actuals i establir-les
  novament a la llista proveïda. L'acció per defecte és afegir.

  <p>Exemple d'ús:</p>

  <pre>
        \# el mateix que «tags 123456 + patch»
        tags 123456 patch

        \# el mateix que «tags 123456 + help security»
        tags 123456 help security

        \# afegeix les etiquetes «fixed» i «pending»
        tags 123456 + fixed pending

        \# substrau l'etiqueta «unreproducible»
        tags 123456 - unreproducible

        \# estableix les etiquetes a «moreinfo» i «unreproducible»
        tags 123456 = moreinfo unreproducible
  </pre>

  <p>Les etiquetes actualment disponibles inclouen <code>patch</code>,
  <code>wontfix</code>, <code>moreinfo</code>, <code>unreproducible</code>,
  <code>help</code>, <code>pending</code>, <code>fixed</code>,
  <code>fixed-in-experimental</code>, <code>fixed-upstream</code>,
  <code>security</code>, <code>upstream</code>, <code>confirmed</code>,
  <code>d-i</code>, <code>ipv6</code>, <code>lfs</code>, <code>l10n</code>,
  <code>potato</code>, <code>woody</code>, <code>sarge</code>,
  <code>sarge-ignore</code>, <code>etch</code>, <code>etch-ignore</code>,
  <code>sid</code> i <code>experimental</code>.

  <p>Per conèixer els <a href="Developer#tags">seus significats</a> si us
  plau consulteu la documentació general del sistema d'errors per als
  desenvolupadors.

<dt><code>close</code> <var>número-d'error</var> (desaconsellat)
<dd>

Tancar l'informe d'error #<var>número-d'error</var>.

<p>S'envia una notificació a l'usuari que en va informar, però (en contrast
a enviar un correu a
<var>número-d'error</var><code>-done@bugs.debian.org</code>) <em>no</em>
s'inclourà en el text del correu la notificació que va provocar el
tancament de l'error. El mantenidor que tanca l'error haurà d'assegurar-se,
probablement enviant un missatge per separat, que l'usuari que va informar
de l'error sap que aquest ha estat tancat. Per això l'ús d'aquesta ordre
estarà desaconsellat. Vegeu la informació del desenvolupador sobre
<a href="Developer#closing">com tancar un informe d'error degudament</a>.

<dt><code>package</code> [ <var>paquet</var> ... ]

  <dd>Limita les següents ordres de forma que només seran aplicables a
  informes d'error assignats als paquets llistats. Podeu llistar un o més
  paquets. Si no llisteu cap paquet, les següents ordres s'aplicaran a tots
  els informes d'errors. Us encoratgem a usar-ho com a mesura de seguretat
  en cas que useu accidentalment el número incorrecte d'informe d'error.

  <p>Exemple d'ús:</p>

  <pre>
        package foo
        reassign 123456 bar

        package bar
        retitle 123456 bar: bar no funciona
        severity 123456 normal

        package
        severity 234567 wishlist
  </pre>

<dt><code>owner</code> <var>número-d'error</var> <var>adreça</var> | <code>!</code>

  <dd>Estableix <var>adreça</var> per a ser el «propietari» del #<var>número-d'error</var>.
  El propietari d'un informe d'error reclama responsabilitat per arreglar-lo
  i rebrà tots els correus relacionats. Això és útil per a compartir la feina
  en cas de que el paquet tingui un equip de mantenidors.

  <p>Si voleu convertir-vos en el propietari de l'informe d'error, podeu
  usar forma abreviada <code>!</code> o especificar la vostra adreça de
  correu-e.</p>

<dt><code>noowner</code> <var>número-d'error</var>

  <dd>Oblida qualsevol idea de que l'error te un propietari diferent a
  l'usual mantenidor. Si l'error no tenia propietari registrat, llavors
  no es farà res.

<dt><code>#</code>

  <dd>Comentari d'una línia. El <code>#</code> ha d'estar al principi de la
  línia. El text dels comentaris s'inclourà en el correu de resposta enviat
  a l'originador i als mantenidors afectats, de forma que podeu usar-ho
  per a documentar les raons per a les vostres ordres.

<dt><code>quit</code>
<dt><code>stop</code>
<dt><code>thank</code>
<dt><code>--</code>

  <dd>Li diu al servidor de control que pare de processar el missatge; la
      resta del missatge pot incloure explicacions, signatures o qualsevol
      altra cosa, cap de les quals seran detectades pel servidor de control.

</dl>

<hr>

#use "otherpages.inc"

#use "$(ENGLISHDIR)/Bugs/footer.inc"
