<define-tag pagetitle>Debian celebra el seu desè aniversari</define-tag>
<define-tag release_date>2003-08-11</define-tag>
#use wml::debian::news
#use wml::debian::translation-check translation="1.6" maintainer="Jordi Mallach"

<p>El 16 d'agost, el Projecte Debian celebra el seu desè aniversari amb
diverses festes arreu del món.  Ian Murdoch va fundar oficialment el
Projecte Debian el dia 16 d'agost de 1993. Aleshores, el concepte
de «distribució» de GNU/Linux era nou. Ian volia que Debian fos una
distribució creada obertament, dins de l'esperit de Linux i GNU. El
projecte GNU de la FSF va patrocinar el projecte durant un any.</p>

<p>Es volia que Debian es construïra amb cura i consciència, i que fora
mantinguda i suportada amb un tarannà similar. Va començar com a un grup
petit i proper de hackers de Programari Lliure i va créixer a poc a poc
per a esdevenir una comunitat gran i ben organitzada de desenvolupadors i
usuaris. Per tal d'aconseguir i mantenir uns estàndards alts de
qualitat, Debian ha adoptat un conjunt extens de polítiques i
procediments per a l'empaquetament i la distribució de programari.
Aquests estàndards són suportats per eines, automatització i
documentació que implementen tots els elements clau de Debian de manera
oberta i visible.</p>

<p>Les directrius més prominents són els <a
href="$(HOME)/social_contract#guidelines">Principis del Programari Lliure de
Debian</a> que formen part del Contracte Social i que guien la interpretació
de Debian del Programari Lliure i sobre els quals es basa la distribució
Debian. Més tard varen ser adoptades per l'Open Source Definition.</p>

<p>Hi ha més de 1.100 persones registrades com a desenvolupadors al
projecte Debian i dues-centes més han fet la sol·licitud per a entrar al
projecte. Pel que fa a l'organització, el Projecte Debian té un <a
href="$(HOME)/devel/leader">líder del projecte</a>, que compta amb el
suport del <a href="$(HOME)/devel/secretary">secretari</a> i diversos <a
href="$(HOME)/intro/organization">delegats</a>. Ara com ara la
distribució està dividida en tres parts, que consisteixen en el
llançament «stable» (amb el nom en clau actual «woody»), la distribució
«testing» (amb el nom en clau actual «sarge» que es convertirà en el
pròxim llançament «stable», i la distribució «unstable» (amb el nom en
clau «sid») amb més de 12.000 <a
href="http://master.debian.org/~joey/archive/overview.html">paquets</a>
binaris, i on s'enfoquen principalment els esforços del
desenvolupament.</p>

<p>El Projecte Debian celebra el seu aniversari en diversos <a
href="http://www.debconf.org/10years/">llocs</a> arreu del món,
ja que una única gran festa no sembla escaient per a un projecte que està
distribuït <a href="$(HOME)/events/materials/posters/worldmap/">mundialment</a>.
Algunes festes són només una reunió social a un restaurant i d'altres 
estan organitzades per a una audiència més gran.</p>

<p>La llista següent només enumera les <a
href="$(HOME)/events/2003/0816-birthday">festes d'aniversari</a>
més grans.</p>

<dl>

<dt><strong>República txeca</strong></dt>
<dd>On: Brno
<br>Què: Celebració
<br>Enregistrament: <a href="http://www.penguin.cz/~skim/10deb">requerit</a>
</dd>

<dt><strong>Finlàndia</strong></dt>
<dd>On: Turku
<br>Què: Trobada d'aniversari
<br>Enregistrament: <a href="http://www.linux-aktivaattori.org/view/Bazaar/DebianBirthdayTurku2003">requerit</a>
</dd>

<dt><strong>Alemanya</strong></dt>
<dd>On: Wallenrod
<br>Què: Barbacoa i festa
<br>Enregistrament: <a href="http://www.infodrom.org/Debian/party/">requerit</a>

 <p>On: Berlín
<br>Què: Festa a l'exterior
<br>Informació: <a href="http://buug.de/deb10/">BUUG</a>
</dd>

<dt><strong>Regne Unit</strong></dt>
<dd>On: Cambridge
<br>Què: Festa i barbacoa
<br>Informació: <a href="http://the.earth.li/~huggie/cgi-bin/moin/Debian10thBirthday">Wiki</a>
</dd>

</dl>

<p>Hi ha més festes organitzades a Alaska, Austràlia, Àustria, Bielorússia,
Bèlgica, Bulgària, Canadà, Colòmbia, República txeca, Finlàndia, Alemanya,
Japó, Mèxic, Països Baixos, Perú, Eslovàquia, Espanya, Suècia, Suïssa, Taiwan
i els Estats Units. Per a trobar una festa a la vostra àrea, vegeu la llista
sencera de <a href="http://www.debconf.org/10years/">festes</a>.</p>

<p>Convidem tota la gent interessada a acudir a les festes, a que us trobeu
amb desenvolupadors i usuaris de Debian, intercanvieu signatures digitals GnuPG,
discutiu diversos temes sobre Debian i el Programari Lliure i, en fi,
que participeu a la nostra vibrant comunitat.</p>
