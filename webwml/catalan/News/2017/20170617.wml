# Status: content-frozen
# $Id$
# $Rev$

<define-tag pagetitle>Llançament de Debian 9 <q>Stretch</q></define-tag>
<define-tag release_date>2017-06-17</define-tag>
#use wml::debian::news
#use wml::debian::translation-check translation="1.1" maintainer="Guillem Jover"

<p>
Després de 26 mesos de desenvolupament, el projecte Debian es complau
d'anunciar la nova versió estable 9 (nom en clau <q>Stretch</q>),
que estarà suportada durant els pròxims 5 anys gràcies a la feina combinada de
l'<a href="https://security-team.debian.org/">equip de seguretat de Debian</a>
i de l'<a href="https://wiki.debian.org/LTS">equip de suport estès de
Debian</a>.
</p>

<p>
Debian 9 està
<a href="http://ftp.debian.org/debian/doc/dedication/dedication-9.0.ca.txt">dedicada</a>
al fundador del projecte, Ian Murdock, que va morir el 28 de desembre de 2015.
</p>

<p>
A <q>Stretch</q>, la variant predeterminada de MySQL, ara és MariaDB.
Durant l'actualització, els paquets de MySQL 5.5 o 5.6 es reemplaçaran
automàticament per la variant de MariaDB 10.1.
</p>

<p>
Firefox i Thunderbird tornen a Debian amb el llançament d'<q>Stretch</q>,
i reemplacen les seves versions sense marca Iceweasel i Icedove, que han
estat presents a l'arxiu durant més de 10 anys.
</p>

<p>
Gràcies al projecte de Construcció Reproduïble, més del 90% dels paquets
font inclosos a Debian 9 construiran paquets binaris bit per bit idèntics.
Aquesta és una característica important de verificació, que protegeix als
usuaris d'intents maliciosos de manipulació de compiladors i xarxes de
construcció. En llançaments futurs de Debian s'inclouran les eines i les
metadades necessàries per tal que els usuaris finals puguin validar la
procedència dels paquets dintre de l'arxiu.
</p>

<p>
Els administradors i aquelles persones en entorns sensibles a la seguretat
es poden recomfortar en saber que el sistema de finestres X ja no requereix
privilegis <q>root</q> per executar-se.
</p>

# translators: the gnupg paragraph is taken from the release notes

<p>
El llançament d'<q>Stretch</q> és la primera versió de Debian a destacar
la branca <q>moderna</q> de GnuPG en el paquet <q>gnupg</q>. Aquesta versió
incorpora criptografia de corbes el·líptiques, millors paràmetres
predeterminats, una arquitectura més modular i suport de targetes
intel·ligents millorat. La branca <q>clàssica</q> de GnuPG encara està
disponible com a <q>gnupg1</q> per als usuaris que la necessitin, però està
considerada obsoleta.
</p>

<p>
A Debian 9 <q>Stretch</q> els paquets de depuració són ara més fàcils
d'obtenir i emprar. Es pot afegir un nou repositori <q>dbg-sym</q>
a la llista de fonts d'APT per obtenir automàticament símbols de depuració
per a molts paquets.
</p>

<p>
El suport per a UEFI (<q>Unified Extensible Firmware Interface</q> o
interfície de microprogramari extensible unificada) introduït en <q>Wheezy</q>)
ha estat molt millorada en <q>Stretch</q>, i també suporta instal·lacions
de nuclis de 64 bits en microprogramari UEFI de 32 bits.
Les imatges autònomes de Debian també inclouen com a nova característica
el suport d'arrencada UEFI.
</p>

<p>
Aquest llançament inclou molts paquets de programari actualitzats:
</p>
<ul>
<li>Apache 2.4.25</li>
<li>Asterisk 13.14.1</li>
<li>Chromium 59.0.3071.86</li>
<li>Firefox 45.9 (en el paquet firefox-esr)</li>
<li>GIMP 2.8.18</li>
<li>una versió actualitzada de l'entorn d'escriptori GNOME 3.22</li>
<li>GNU Compiler Collection 6.3</li>
<li>GnuPG 2.1</li>
<li>Golang 1.7</li>
<li>KDE Frameworks 5.28, KDE Plasma 5.8 i KDE Applications 16.08 i 16.04 per a components PIM</li>
<li>LibreOffice 5.2</li>
<li>Linux 4.9</li>
<li>MariaDB 10.1</li>
<li>MATE 1.16</li>
<li>OpenJDK 8</li>
<li>Perl 5.24</li>
<li>PHP 7.0</li>
<li>PostgreSQL 9.6</li>
<li>Python 2.7.13 i 3.5.3</li>
<li>Ruby 2.3</li>
<li>Samba 4.5</li>
<li>systemd 232</li>
<li>Thunderbird 45.8</li>
<li>Tomcat 8.5</li>
<li>Xen Hypervisor </li>
<li>l'entorn d'escriptori Xfce 4.12</li>
<li>més de 51.000 paquets d'altre programari llest per emprar, construïts a
partir d'una mica més de 25.000 paquets font.</li>
</ul>

<p>
Amb aquesta ampla selecció de paquets i el tradicional ampli suport de
diferents arquitectures, Debian torna a romandre fidel al seu objectiu
de ser el sistema operatiu universal. És adequat per molts casos d'ús:
des de sistemes de sobretaula a miniportàtils; des de servidors de
desenvolupament a sistemes en clúster; i per a servidors de bases de
dades, web o emmagatzemament. Al mateix temps, els esforços addicionals
de control de qualitat com les proves automàtiques d'instal·lació i
actualització per a tots els paquets de l'arxiu de Debian asseguren que
<q>Stretch</q> compleix les grans expectatives que els nostres usuaris
tenen per a una versió estable de Debian.
</p>

<p>
Hi ha un total de deu arquitectures suportades:
PC de 64 bits / Intel EM64T / x86-64 (<code>amd64</code>),
PC de 32 bits / Intel IA-32 (<code>i386</code>),
Motorola/IBM PowerPC de 64 bits little-endian (<code>ppc64el</code>),
IBM S/390 de 64 bits (<code>s390x</code>),
per ARM, <code>armel</code> i <code>armhf</code> per a maquinari antic
i nou de 32 bits,
a més d'<code>arm64</code> per a l'arquitectura de 64 bits <q>AArch64</q>,
i per a MIPS, a més de les dues arquitectures de 32 bits <code>mips</code>
(big-endian) i <code>mipsel</code> (little-endian), hi ha una nova
arquitectura de 64 bits little-endian <code>mips64el</code>.
A <q>Stretch</q> s'ha eliminat el suport per a Motorola/IBM PowerPC de 32 bits
(<code>powerpc</code>).
</p>

<h3>Voleu donar-li una ullada?</h3>
<p>
Si només voleu provar Debian 9 <q>Stretch</q> sense haver d'instal·lar-ho,
podeu emprar una de les imatge autònomes disponibles, que carreguen i
executen el sistema operatiu complet en un estat només de lectura a la
memòria de l'ordinador. Si us satisfà el sistema operatiu, teniu l'opció
d'instal·lar-lo des de la imatge autònoma al disc dur de l'ordinador. La
imatge autònoma està disponible per a CD, memòries USB i arrencades per
xarxa. Inicialment, aquestes imatges es proveeixen només per a les
arquitectures <code>amd64</code> i <code>i386</code>. Hi ha més informació
disponible a la <a href="https://www.debian.org/CD/live/">secció
d'instal·lació d'imatges autònomes del lloc web de Debian</a>.
</p>

<p>
Si decidiu instal·lar Debian 9 <q>Stretch</q> directament al disc dur
del vostre ordinador, podeu triar d'entre una varietat de medis d'instal·lació,
com discs Blu-ray, DVD, CD, memòries USB, o des de la xarxa. Es poden
instal·lar diversos entorns d'escriptori &mdash; GNOME, Escriptori Plasma de
KDE i les seves Aplicacions, LXDE i Xfce &mdash; mitjançant aquestes imatges,
escollint el que desitgeu des dels menús d'arrencada dels medis d'instal·lació.
Addicionalment, disposeu dels CD i DVD multiarquitectura, que suporten la
instal·lació d'arquitectures múltiples des d'un únic disc. O sempre podeu
crear medis d'instal·lació USB (vegeu la
<a href="$(HOME)/releases/stretch/installmanual">Guia d'Instal·lació</a> per
obtenir-ne més detalls). Per als usuaris del núvol, Debian també ofereix
<a href="http://cdimage.debian.org/cdimage/openstack/current/">imatges
d'OpenStack preconstruïdes</a> per a les arquitectures <code>amd64</code> i
<code>arm64</code>, llestes per al seu ús.
</p>

<p>
Debian es pot instal·lar en 75 llengües, la majoria d'aquests estan
disponibles en les interfícies d'usuari basades en text i gràfics.
</p>

<p>
Les imatges d'instal·lació es poden baixar ara mateix, via
<a href="$(HOME)/CD/torrent-cd/">bittorrent</a> (el mètode recomanat),
<a href="$(HOME)/CD/jigdo-cd/#which">jigdo</a>, o
<a href="$(HOME)/CD/http-ftp/">HTTP</a>; vegeu
<a href="$(HOME)/CD/">Debian en CD</a> per obtenir informació addicional.
<q>Stretch</q> també estarà pròximament disponible en discs DVD, CD i Blu-ray
físics des de nombrosos <a href="$(HOME)/CD/vendors">proveïdors</a>.
</p>


<h3>Actualització de Debian</h3>
<p>
Les actualitzacions a Debian 9 des de la versió anterior, Debian 8 (amb nom
en clau <q>Jessie</q>), es gestionen automàticament amb l'eina de gestió
de paquets apt-get, per a gairebé totes les configuracions.
Com sempre, els sistemes Debian es poden actualitzar sense problemes, en viu,
sense temps d'inactivitat forçat, però és molt recomanable llegir les
<a href="$(HOME)/releases/stretch/releasenotes">notes del llançament</a> i la
<a href="$(HOME)/releases/stretch/installmanual">guia d'instal·lació</a>
per assabentar-se de possibles problemes, i per obtenir instruccions
detallades sobre el procés d'instal·lació i actualització. Les notes del
llançament s'aniran millorant i es traduiran a més llengües durant les
setmanes posteriors al llançament.
</p>


<h2>Quant a Debian</h2>

<p>
Debian és un sistema operatiu lliure, desenvolupat per milers de voluntaris
d'arreu del món que col·laboren a través d'Internet. Els punts forts del
projecte Debian són la seva base de voluntaris, la seva dedicació al
Contracte Social de Debian i al programari lliure, i el seu compromís per
proporcionar el millor sistema operatiu possible. Aquest nou llançament
és un altre pas important en aquesta direcció.
</p>


<h2>Informació de contacte</h2>

<p>
Per obtenir informació addicional, visiteu la pàgina web de Debian en
<a href="$(HOME)/">https://www.debian.org/</a> o envieu correu electrònic a
&lt;press@debian.org&gt;.
</p>
