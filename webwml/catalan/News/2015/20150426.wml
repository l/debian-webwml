# Status: frozen
# $Id$
# $Rev$

<define-tag pagetitle>Llançament de Debian 8 <q>Jessie</q></define-tag>
<define-tag release_date>2015-04-25</define-tag>
#use wml::debian::news

##
## Translators should uncomment the following line and add their name
## Leaving translation at 1.1 is okay; that's the first version which will
## be added to Debian's webwml repository
##
#use wml::debian::translation-check translation="1.5" maintainer="jordi"

<p>Després de gairebé 24 mesos de desenvolupament constant, el projecte Debian
es complau de presentar la nova versió estable 8 (nou en clau <q>Jessie</q>),
que estarà suportada durant els pròxims 5 anys gràcies a la feina combinada de
l'<a href="http://security-team.debian.org/">equip seguretat de Debian</a>
i de l'<a href="https://wiki.debian.org/LTS">equip de suport estès de
Debian</a>.
</p>

<p><q>Jessie</q> es llança amb un sistema d'inici per defecte nou,
<code>systemd</code>. El conjunt de <code>systemd</code> proporciona molta
funcionalitat interessant, com per exemple arrencades més ràpides, cgroups
per als serveis, la possibilitat d'aïllar part dels serveis. El sistema d'inici
<code>sysvinit</code> encara és disponible a <q>Jessie</q>.
</p>

<p>
El suport per a UEFI (<q>Unified Extensible Firmware Interface</q> o
interfície de microprogramari extensible unificada) introduït en <q>Wheezy</q>
ha estat molt millorada en Jessie. Això inclou solucions alternatives per a
moltes errades conegudes de microprogramari, implementació per a UEFI en
sistemes de 32 bits i implementació per a nuclis de 64 bits amb microprogramari
UEFI de 32 bits (aquesta última característica només està inclosa en els
mitjans d'instal·lació <q>"multi-arch"</q>).
</p>

<p>Des del llançament anterior, els membres del projecte Debian també han
fet millores importants als nostres serveis de suport. Un d'ells és
<a href="https://www.debian.org/News/weekly/2013/14/#sources">una vista
navegable de tot el codi font que es publica amb Debian</a>, actualment
disponible en <a href="https://sources.debian.net">sources.debian.net</a>. Per
descomptat, amb més de 20.000 paquets font, trobar el fitxer correcte pot ser
una gran aventura. Per això, també ens complau presentar
<a href="https://www.debian.org/News/weekly/2014/17/#DCS">Debian Code
Search</a>, disponible en <a
href="https://codesearch.debian.net/">codesearch.debian.net</a>.
Ambdós serveis es complementen amb un
<a href="https://tracker.debian.org/">package tracking system</a> que ha estat
reescrit completament, i ara és més ràpid.
</p>

<p>
Aquest llançament inclou molts paquets de programari actualitzats:
</p>
<ul>
<li>Apache 2.4.10</li>
<li>Asterisk 11.13.1</li>
<li>GIMP 2.8.14</li>
<li>una versió actualitzada de l'entorn d'escriptori GNOME 3.14</li>
<li>GNU Compiler Collection 4.9.2</li>
<li>Icedove 31.6.0 (una versió sense marca del Mozilla Thunderbird)</li>
<li>Iceweasel 31.6.0esr (una versió sense marca del Mozilla Firefox)</li>
<li>KDE Plasma Workspaces i KDE Applications 4.14.2</li>
#<li>els nuclis de kFreeBSD 8.3 i 9.0</li>
<li>LibreOffice 4.3.3</li>
<li>Linux 3.16.7-ckt9</li>
<li>MariaDB 10.0.16 i MySQL 5.5.42</li>
<li>Nagios 3.5.1</li>
<li>OpenJDK 7u75</li>
<li>Perl 5.20.2</li>
<li>PHP 5.6.7</li>
<li>PostgreSQL 9.4.1</li>
<li>Python 2.7.9 i 3.4.2</li>
<li>Samba 4.1.17</li>
<li>Tomcat 7.0.56 i 8.0.14</li>
<li>Xen Hypervisor 4.4.1</li>
<li>l'entorn d'escriptori Xfce 4.10</li>
<li>més de 43,000 paquets d'altre programari llest per emprar, construïts a
partir de gairebé 20.100 paquets font.</li>
</ul>

<p>
Amb aquesta ampla selecció de paquets i el tradicional ampli suport de diferents
arquitectures, Debian torna a romandre fidel al seu objectiu de ser el sistema
operatiu universal. És adequat per molts casos d'ús: des de sistemes de
sobretaula a miniportàtils; des de servidors de desenvolupament a sistemes en
clúster; i per a servidors de bases de dades, web o emmagatzemament. Al mateix
temps, els esforços addicionals de control de qualitat com les proves
automàtiques d'instal·lació i actualització per a tots els paquets de l'arxiu
de Debian asseguren que <q>Jessie</q> compleix les grans expectatives que els
nostres usuaris tenen per a una versió estable de Debian.
</p>

<p>
Hi ha un total de deu arquitectures suportades: PC de 32 bits / Intel IA-32
(<code>i386</code>), PC de 64 bits / Intel EM64T / x86-64
(<code>amd64</code>), Motorola/IBM PowerPC (<code>powerpc</code> per maquinari
antic, i <code>ppc64el</code> per al nou, de 64 bits
(little-endian)), MIPS (<code>mips</code> (big-endian) i
<code>mipsel</code> (little-endian)), IBM S/390 (64-bit
<code>s390x</code>) i per ARM, <code>armel</code> i <code>armhf</code>
per a maquinari antic i nou de 32 bits, a més de <code>arm64</code> per a la
nova arquitectura de 64 bits <q>AArch64</q>.</p>


<h3>Voleu pegar-li una ullada?</h3>
<p>
Si només voleu provar Debian 8 <q>Jessie</q> sense haver d'instal·lar-ho, podeu
emprar una imatge especial, coneguda com a imatge autònoma, disponible per a
CD, memòries USB i arrencades per xarxa. Inicialment, aquestes imatges es
proveeixen només per a les arquitectures <code>amd64</code> i
<code>i386</code>. També és possible emprar aquestes imatges autònomes per
instal·lar Debian. Hi ha més informació disponible a la
<a href="http://live.debian.net/">pàgina de Debian Live</a>.
</p>

<p>
Si per l'altra banda, voleu instal·lar Debian a l'emmagatzemament permanent
del vostre ordinador, podeu triar d'entre una varietat de medis d'instal·lació,
com discs Blu-ray, DVD, CD, memòries USB, o des de la xarxa. Es poden
instal·lar diversos entorns d'escriptori &mdash; GNOME, Escriptori Plasma de
KDE i les seues Aplicacions, Xfce i LXDE &mdash; mitjançant les imatges de CD.
Es pot triar el que desitgeu des dels menús d'arrencada del CD/DVD.
Addicionalment, disposeu dels CD i DVD multiarquitectura, que suporten la
instal·lació de arquitectures múltiples des d'un únic disc. O sempre podeu
crear medis d'instal·lació USB (vegeu la
<a href="$(HOME)/releases/jessie/installmanual">Guia d'Instal·lació</a> per
obtenir-ne més detalls). Per als usuaris del núvol, Debian també ofereix
<a href="https://cdimage.debian.org/cdimage/openstack/current/">imatges
d'OpenStack preconstruïdes</a>, llestes per al seu ús.
</p>

<p>
Les imatges d'instal·lació es poden baixar ara mateix, via
<a href="$(HOME)/CD/torrent-cd/">bittorrent</a> (el mètode recomanat),
<a href="$(HOME)/CD/jigdo-cd/#which">jigdo</a>, o
<a href="$(HOME)/CD/http-ftp/">HTTP</a>; vegeu
<a href="$(HOME)/CD/">Debian en CD</a> per obtenir informació addicional.
<q>Jessie</q> també estarà pròximament disponible en discs DVD, CD i Blu-ray
físics des de nombrosos <a href="$(HOME)/CD/vendors">vendors</a>.
</p>


<h3>Actualització de Debian</h3>
<p>
Les actualitzacions a Debian 8 des de la versió anterior, Debian 7 (amb nom
en clau <q>Wheezy</q>), es gestionen automàticament per l'eina de gestió
de paquets apt-get, per a gairebé totes les configuracions.
Com sempre, els sistemes Debian es poden actualitzar sense problemes, en viu,
sense temps d'inactivitat forçat, però és molt recomanable llegir les
<a href="$(HOME)/releases/jessie/releasenotes">notes del llançament</a> i la
<a href="$(HOME)/releases/jessie/installmanual">guia d'instal·lació</a>
per assabentar-se de possibles problemes, i per a obtenir instruccions
detallades sobre el procés d'instal·lació i actualització. Les notes del
llançament s'aniran millorant i es traduiran a més llengües durant les setmanes
posteriors al llançament.
</p>


<h2>Sobre Debian</h2>

<p>
Debian és un sistema operatiu lliure, desenvolupat per milers de voluntaris
d'arran del món que col·laboren a través d'Internet. Els punts forts del
projecte Debian són la seua base de voluntaris, la seua dedicació al Contracte
Social de Debian i al programari lliure, i el seu compromís per proporcionar
el millor sistema operatiu possible. Debian 8 és un nou pas important en
aquesta direcció.
</p>


<h2>Informació de contacte</h2>

<p>
Per obtenir informació addicional, visiteu la pàgina web de Debian en
<a href="$(HOME)/">https://www.debian.org/</a> o envieu correu electrònic a
&lt;press@debian.org&gt;.
</p>
