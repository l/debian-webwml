<define-tag pagetitle>Llançament de Debian 6.0 <q>Squeeze</q></define-tag>
<define-tag release_date>2011-02-06</define-tag>
#use wml::debian::news
#use wml::debian::translation-check translation="1.3" maintainer="Guillem Jover"

<p>Després de 24 mesos de desenvolupament constant, el projecte Debian
es complau d'anunciar la nova versió estable 6.0 (nom en clau <q>Squeeze</q>).
Debian 6.0 és un sistema operatiu lliure que es presenta per primera
vegada en dos variants. Conjuntament amb Debian GNU/Linux, en aquesta
versió s'ha introduït Debian GNU/kFreeBSD com a <q>mostra de
tecnologia</q>.</p>

<p>Debian 6.0 inclou els entorns d'escriptori KDE, GNOME, Xfce i LXDE
així com tot tipus d'aplicacions de servidor. També ofereix compatibilitat
amb el FHS v2.3 i programari desenvolupat per a la versió 3.2 de la LSB.</p>

<p>Debian funciona en un ampli rang d'ordinadors que van des d'agendes
electròniques i ordinadors portàtils fins a supercomputadors, sense descurar
cap maquinari intermedi. En total, Debian GNU/Linux dóna suport a nou
arquitectures: PC de 32 bits / Intel IA-32 (<code>i386</code>),
PC de 64 bits / Intel EM64T / x86-64 (<code>amd64</code>),
Motorola/IBM PowerPC (<code>powerpc</code>),
Sun/Oracle SPARC (<code>sparc</code>), MIPS (<code>mips</code> (big-endian)
i <code>mipsel</code> (little-endian)), Intel Itanium (<code>ia64</code>),
IBM S/390 (<code>s390</code>) i ARM EABI (<code>armel</code>).</p>

<p>Debian 6.0 <q>Squeeze</q> introdueix mostres de tecnologia
dels ports al nucli del projecte FreeBSD emprant el conegut entorn
d'usuari Debian/GNU: Debian GNU/kFreeBSD per a PC de 32 bits
(<code>kfreebsd-i386</code>) i per a PC de 64 bits
(<code>kfreebsd-amd64</code>). Aquests ports són els primers a ser inclosos
en un llançament de Debian sense estar basats en el nucli de Linux.
El suport de programari de servidor comú és fort i combina les
característiques existents de les versions de Debian basades en Linux amb
les conegudes característiques úniques del món BSD. No obstant, per aquest
llançament, aquests ports són encara limitats, ja que per exemple algunes
característiques avançades d'escriptori encara no estan suportades.</p>

<p>Una altra novetat és el nucli de Linux completament lliure, que ja no
conté fitxers problemàtics de firmware. Aquests es van dividir en paquets
separats i es van moure de l'arxiu principal de Debian a l'àrea no lliure
(«non-free») del nostre arxiu, que no és activada per defecte. D'aquesta
manera els usuaris de Debian tenen la possibilitat d'emprar un sistema
operatiu completament lliure, però també poden triar emprar els fitxers
no lliures de firmware si fos necessari. En cas de necessitar fitxers
de firmware durant la instal·lació, aquests poden ser carregats pel
sistema d'instal·lació, també estan disponibles imatges de CD i arxius
«tar» per instal·lacions des d'USB. Podeu trobar més informació
a la <a href="http://wiki.debian.org/Firmware">pàgina wiki del Firmware</a>
de Debian.</p>

<p>A més, Debian 6.0 introdueix un sistema d'arrencada basat en dependències,
fent que l'arrencada del sistema sigui més ràpida i robusta degut a
l'execució en paral·lel dels «scripts» i el seguiment correcte
de dependències entre ells. Alguns altres canvis fan més còmode l'ús de
Debian en portàtils petits, com per exemple la introducció del KDE Plasma
shell per a Netbook.</p>

<p>Aquest llançament inclou un bon nombre de paquets de programari
actualitzats, tals com:
</p>
<ul>
<li>l'entorn d'escriptori KDE 4.4.5</li>
<li>una versió actualitzada de l'entorn d'escriptori GNOME 2.30</li>
<li>l'entorn d'escriptori Xfce 4.6</li>
<li>LXDE 0.5.0</li>
<li>X.Org 7.5</li>
<li>OpenOffice.org 3.2.1</li>
<li>GIMP 2.6.11</li>
<li>Iceweasel 3.5.16 (una versió sense marca registrada de Mozilla Firefox)</li>
<li>Icedove 3.0.11 (una versió sense marca registrada de Mozilla Thunderbird)</li>
<li>PostgreSQL 8.4.6</li>
<li>MySQL 5.1.49</li>
<li>GNU Compiler Collection 4.4.5</li>
<li>Linux 2.6.32</li>
<li>Apache 2.2.16</li>
<li>Samba 3.5.6</li>
<li>Python 2.6.6, 2.5.5 i 3.1.3</li>
<li>Perl 5.10.1</li>
<li>PHP 5.3.3</li>
<li>Asterisk 1.6.2.9</li>
<li>Nagios 3.2.3</li>
<li>Xen Hypervisor 4.0.1 (amb suport tant de dom0 com de domU)</li>
<li>OpenJDK 6b18</li>
<li>Tomcat 6.0.18</li>
<li>més de 29.000 altres paquets de programari llestos per a ser utilitzats,
empaquetats a partir de gairebé 15.000 paquets font.</li>
</ul>
<p>
Debian 6.0 inclou més de 10.000 paquets nous com el navegador Chromium,
la solució de monitorització Icinga, la interfície d'usuari per administració
de paquets «Software Center», l'administrador de xarxa wicd, les eines
de contenidors de Linux lxc i l'entorn de clústers Corosync.
</p>

<p>Amb aquesta àmplia selecció de paquets, Debian es manté fidel als seus
objectius de ser el sistema operatiu universal. És un sistema adequat
per a molts usos diferents: des de sistemes d'escriptori a netbooks;
des de servidors de desenvolupament a sistemes de clústers; i per a bases
de dades, servidors web o d'emmagatzemament. Els esforços addicionals
de control de qualitat com les comprovacions d'instal·lació i actualització
automàtiques de tots els paquets en l'arxiu de Debian, asseguren Debian
6.0 compleix amb les grans expectatives que els usuaris tenen d'un
llançament estable de Debian. És tan sòlid com una roca i s'ha comprovat
de forma rigorosa.</p>

<p>Començant amb Debian 6.0, les <q>Distribucions Personalitzades de Debian</q>
s'han reanomenat a <a href="http://blends.alioth.debian.org/"><q>Barreges Pures
de Debian</q></a>. La seva cobertura s'ha incrementat agregant <a
href="http://www.debian.org/devel/debian-accessibility/">Debian
Accessibility</a>, <a
href="http://debichem.alioth.debian.org/">DebiChem</a>,
<a href="http://wiki.debian.org/DebianEzGo">Debian EzGo</a>, <a
href="http://wiki.debian.org/DebianGis">Debian GIS</a> i <a
href="http://blends.alioth.debian.org/multimedia/tasks/index">Debian
Multimedia</a> a les ja existents <a
href="http://wiki.debian.org/DebianEdu">Debian Edu</a>, <a
href="http://www.debian.org/devel/debian-med/">Debian Med</a> i <a
href="http://wiki.debian.org/DebianScience">Debian Science</a> <q>barreges
pures</q>. <a href="http://blends.alioth.debian.org/">Es pot navegar</a> el
llistat complet de totes les barreges, incloent els paquets que els usuaris
nominin a ser incloses en el pròxim llançament.</p>

<p>Debian es pot instal·lar des de diversos suports d'instal·lació com
discs Blu-ray, DVD, CD, llapis USB o des de xarxa. GNOME és l'entorn
d'escriptori predeterminat i per això està inclòs en el primer CD. Els
altres entorns d'escriptori (KDE, Xfce o LXDE) es poden instal·lar a
través de dos imatges alternatives de CD. També es pot seleccionar
l'entorn d'escriptori desitjat des dels menús d'arrencada dels CD/DVD.
De nou, amb Debian 6.0 estan disponibles CD i DVD multi-arquitectura
que permeten la instal·lació de múltiples arquitectures des d'un sol
disc. La creació de suports arrencables d'instal·lació USB s'ha
simplificat en gran mesura. Per a més detalls, veieu el
<a href="$(HOME)/releases/squeeze/installmanual">Manual d'instal·lació</a>.</p>

<p>A més dels suports d'instal·lació normals, Debian GNU/Linux
també es pot emprar sense necessitat d'instal·lació. Les imatges especials
emprades, conegudes com imatges en viu («live»), estan disponibles per a
CD, llapis USB i arrencada des de xarxa. Inicialment, aquestes només es
proporcionen per a les arquitectures <code>amd64</code> i <code>i386</code>.
També és possible emprar aquestes imatges en viu per a instal·lar
Debian GNU/Linux.</p>

<p>El procés d'instal·lació Debian GNU/Linux 6.0 ha millorat de diverses
maneres, incloent una selecció més senzilla de la configuració de l'idioma
i el teclat, i el procés de partir volums lògics, RAID i sistemes xifrats.
S'ha afegit suport per als sistemes de fitxers ext4 i Btrfs, i (en
l'arquitectura de kFreeBSD) el sistema de fitxers Zettabyte (ZFS). Els sistema
d'instal·lació de Debian GNU/Linux s'ha traduït a 70 idiomes.</p>

<p>Les imatges d'instal·lació de Debian ja es poden descarregar a través de
<a href="$(HOME)/CD/torrent-cd/">BitTorrent</a> (el mètode recomanat),
<a href="$(HOME)/CD/jigdo-cd/#which">jigdo</a> o
<a href="$(HOME)/CD/http-ftp/">HTTP</a>; vegeu
<a href="$(HOME)/CD/">Debian en CD</a> per a més informació. Aviat
també estarà disponible en discs físics de DVD, CD-ROM i Blu-ray per
part de nombrosos <a href="$(HOME)/CD/vendors">venedors</a>.</p>

<p>L'actualització a Debian GNU/Linux 6.0 des de la versió anterior,
Debian GNU/Linux 5.0 (nom en clau <q>Lenny</q>), es gestiona automàticament
per l'eina de gestió de paquets apt-get per la majoria de configuracions,
i fins a cert punt també per l'eina de gestió de paquets aptitude. Com
sempre, els sistemes Debian GNU/Linux es poden actualitzar sense problemes,
sense gaire bé temps d'inactivitat, però és força recomanat llegir les
<a href="$(HOME)/releases/squeeze/releasenotes">notes de llançament</a>
així com el
<a href="$(HOME)/releases/squeeze/installmanual">manual d'instal·lació</a>
per evitar possibles problemes i per a les instruccions detallades
de con instal·lar i actualitzar. Les notes de llançament es seguiran
millorant i traduint a més idiomes en les setmanes posteriors al
llançament.</p>


<h2>Quant a Debian</h2>

<p>Debian és un sistema operatiu lliure, desenvolupat per milers
de voluntaris al voltant de tot el món que col·laboren mitjançant
Internet. Els punts forts del projecte Debian són la seva base de
voluntaris, la seva dedicació al Contracte Social de Debian i al
programari lliure, i el seu compromís per oferir-nos el millor sistema
operatiu possible. Debian 6.0 és un altre pas important en aquesta
direcció.</p>


<h2>Informació de contacte</h2>

<p>Per a més informació, visiteu les pàgines web de Debian a
<a href="$(HOME)/">http://www.debian.org/</a> o envieu un correu a
&lt;press@debian.org&gt;.</p>

