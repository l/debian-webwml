<define-tag pagetitle>Llançament de Debian GNU/Linux 3.0</define-tag>
<define-tag release_date>2002-07-19</define-tag>
#use wml::debian::news
#use wml::debian::translation-check translation="1.4"
# $Id$

<p>El Projecte Debian té el plaer d'anunciar el llançament de Debian GNU/Linux
versió 3.0. Debian GNU/Linux és un sistema operatiu lliure, el qual ara suporta
un total d'onze processadors de diferents arquitectures, inclou els entorns
d'escriptori KDE i GNOME, incorpora programari criptogràfic, és
compatible amb la FHS v2.2 (Jerarquia estàndard del sistema de fitxers) i
suporta el programari desenvolupat per a la LSB (Base Estàndard de Linux).</p>

<p>Amb la suma de les arquitectures IA-64 (ia64), HP PA-RISC (hppa), MIPS (mips,
mipsel) i S/390 (s390), Debian GNU/Linux ara suporta un total d'onze
arquitectures. Funciona en un ampli rang d'ordinadors que van des dels palmtops
als superordinadors, sense descurar qualsevol cosa intermitja,
incloent l'última generació de màquines de 64 bits.</p>

<p>Aquesta és el primer llançament de Debian que incorpora
programari criptogràfic integrat en la distribució principal. OpenSSH i GNU
Privacy Guard estan inclosos per defecte en la instal·lació i el xifrat fort ara
està present en els navegadors i servidors web, bases de dades i molts més. Es
tenen plans per la completa integració del programari criptogràfic de cara a
futurs llançaments.</p>

<p>Per primera vegada, Debian ve amb l'entorn d'escriptori KDE 2.2. L'entorn
d'escriptori GNOME està actualitzat a la versió 1.4 i el mateix sistema X està
actualitzat a la més que millorada XFree86 4.1. Amb l'aportació de les completes
característiques de diversos navegadors web gràfics lliures, com ara Mozilla, Galeon,
i Konqueror, l'escriptori de Debian ofereix una impressionant millora.</p>

<p>Aquest llançament de Debian suporta les versions 2.2 i 2.4 del nucli Linux.
A més de suportar una nova gran varietat de maquinari (com ara l'USB), disposa
de significatives millores d'usabilitat i estabilitat; els nuclis 2.4
proporcionen suport pels sistemes de fitxers transaccionals (journaling) ext3 i
reiserfs.</p>

<p>Debian GNU/Linux 3.0 presenta una instal·lació més pulida i elegant, la qual
ha estat traduïda a nombroses llengües. El sistema de tasques ha estat
modernitzat i s'ha fet més flexible. La utilitat debconf fa fàcil la
configuració del sistema i tanmateix és molt més amigable. Debian GNU/Linux
pot instal·lar-se des d'un CD, o des de la xarxa i uns quants disquets. Es
pot descarregar ara des de la xarxa i aviat estarà disponible en CD-ROM a
través dels <a href="$(HOME)/CD/">nombrosos distribuïdors</a>.</p>

<p>Les actualitzacions a Debian GNU/Linux 3.0 des d'anteriors llançaments es
gestionen automàticament amb la utilitat de gestió de paquets apt. Com sempre,
els sistemes Debian GNU/Linux poden actualitzar-se sense molèsties, sense
moure's, sense cap moment d'aturada forçada. Per les instruccions detallades
sobre la instal·lació i actualització de Debian GNU/Linux, si us plau
mireu-vos les <a href="$(HOME)/releases/woody/releasenotes">notes de la
versió</a>.</p>

<p>Aquesta és el primer llançament de Debian que és compatible amb la versió
2.2 del Filesystem Hierarchy Standard (FHS). Debian GNU/Linux ara també
suporta el programari desenvolupat per a la Linux Standard Base (LSB), tot i
que encara no ha obtingut la certificació LSB.</p>

<p>Els usuaris de Debian poden estar interessats en saber que aquest llançament
de Debian suporta les dependències de construcció, per tal d'ajudar a
construir els paquets des de les fonts, i un control més precís
sobre apt, per facilitar les actualitzacions parcials cap a la nostra branca
testing o unstable. Aquest llançament de Debian incorpora aptitude
com a alternativa al venerable programa dselect, el qual fa més fàcil
la selecció de paquets. S'han afegit al voltant de quatre mil nous paquets de
programari a la distribució en la versió Debian GNU/Linux 3.0.</p>

<h2>Quant a Debian</h2>

<p>Debian GNU/Linux és un sistema operatiu lliure, desenvolupat per prop d'un
miler de voluntaris al voltant de tot el món que col·laboren mitjançant la Internet.
La dedicació de Debian al Programari Lliure, la seva naturalesa no comercial i
el seu model de desenvolupament obert la fan única entre les distribucions
GNU/Linux.</p>

<p>Els punts forts del projecte Debian són la seva àmplia base de voluntaris, la
seva dedicació al Contracte Social de Debian i el seu compromís per oferir-nos
el millor sistema operatiu possible. Debian 3.0 és una altra important passa en
aquesta direcció.</p>

<h2>Informació de contacte</h2>

<p>Per més informació, si us plau visiteu les pàgines web de Debian en
<a href="$(HOME)/">http://www.debian.org/</a> o envieu un correu a
&lt;press@debian.org&gt;.</p>
