<define-tag pagetitle>Llançament de Debian GNU/Linux 3.1</define-tag>
<define-tag release_date>2005-06-06</define-tag>
#use wml::debian::news
#use wml::debian::translation-check translation="1.3" maintainer="Jordi Mallach"

<p>El projecte Debian té el plaer d'anunciar el llançament de la versió 3.1
de Debian GNU/Linux, anomenada «sarge», després de gairebé tres anys de
desenvolupament constant.  Debian GNU/Linux és un sistema operatiu lliure, el
qual suporta un total d'onze arquitectures de processadors, inclou els entorns
d'escriptori KDE, GNOME i GNUstep, incorpora programari de xifrat, és
compatible amb la FHS 2.3 (jerarquia estàndard del sistema de fitxers) i
suporta el programari desenvolupat per a la LSB (Base Estàndard del Linux).</p>

<p>Amb el desenvolupament del nou debian-installer, aquest llançament té una
rutina d'instal·lació nova, modular i sofisticada amb capacitat per a
detectar maquinari i instal·lacions desateses.  La instal·lació està
disponible en uns trenta idiomes i inclou la configuració del servidor
d'X per a moltes targetes gràfiques.</p>

<p>El sistema de selecció de tasques s'ha redissenyat i ara és més flexible.
L'eina debconf ara està integrada en gairebé tots els paquets que necessiten
configurar-se i ho fa més fàcil i amigable. Debian GNU/Linux es pot
instal·lar des de diversos medis com DVD, CD, memòries USB, uns quants
disquets, o des de la xarxa.  Es pot descarregar ara mateix, i molt prompte
estarà disponible en DVD i CD-ROM a través de nombrosos
<a href="$(HOME)/CD/vendors/">venedors</a>.</p>

<p>Debian GNU/Linux funciona en un ampli rang d'ordinadors que van des dels
palmtops als superordinadors, sense descurar qualsevol cosa intermitja. Es
suporta un total d'onze arquitectures, incloient els Motorola 68k (m68k), Sun
SPARC (sparc), HP Alpha (alpha), Motorola/IBM PowerPC (powerpc), els IA-32
(i386) i IA-64 (ia64) d'Intel, HP PA-RISC (hppa), MIPS (mips, mipsel), ARM
(arm) i IBM S/390 (s390).</p>

<p>Aquest llançament inclou un nombre de grans paquets de programari actual,
com el K Desktop Environment 3.3 (KDE), l'entorn d'escriptori GNOME 2.8,
l'escriptori GNUstep, XFree86 4.3.0, GIMP 2.2.6, Mozilla 1.7.8, Galeon 1.3.20,
Mozilla Thunderbird 1.0.2, Firefox 1.0.4, PostgreSQL 7.4.7, MySQL 4.0.24 i
4.1.11a, la col·lecció de compiladors de GNU 3.3.5 (GCC), el nucli Linux
versions 2.4.27 i 2.6.8, Apache 1.3.33 i 2.0.54, Samba 3.0.14, Python 2.3.5 i
2.4.1, Perl 5.8.4 i molt més.</p>

<p>Aquest és el primer llançament de Debian que inclou l'OpenOffice.org
(1.1.3). També incorpora programari de xifrat integrat en la distribució
principal.  L'OpenSSH i el GNU Privacy Guard estan inclosos a la instal·lació
predeterminada i el xifrat fort està present en els navegadors i servidors web,
bases de dades i moltes més aplicacions disponibles en aquest llançament.</p>

<p>Debian GNU/Linux 3.1 inclou els esforços dels subprojectes
Debian-Edu/Skolelinux, Debian-Med i Debian-Accessibility, els quals han
incrementat els paquets orientats a l'educació, la sanitat i aquells
dissenyats especialment per als usuaris amb discapacitats.</p>

<p>Les actualitzacions a Debian GNU/Linux 3.1 des del llançament anterior
Debian GNU/Linux 3.0 (anomenat «woody») es gestionen automàticament amb la
utilitat de gestió de paquets aptitude, i fins a un cert punt, amb la utilitat
de gestió de paquets apt-get.  Com sempre, els sistemes Debian GNU/Linux poden
actualitzar-se sense molèsties, sense moure's, sense cap moment d'aturada
forçada. Per les instruccions detallades sobre la instal·lació i actualització
de Debian GNU/Linux, si us plau mireu-vos les
<a href="$(HOME)/releases/sarge/releasenotes">notes de la versió</a>.</p>

<h2>Quant a Debian</h2>

<p>Debian GNU/Linux és un sistema operatiu lliure, desenvolupat per més
d'un miler de voluntaris al voltant de tot el món que col·laboren mitjançant
la Internet. La dedicació de Debian al Programari Lliure, la seva naturalesa
no comercial i el seu model de desenvolupament obert la fan única entre les
distribucions GNU/Linux.</p>

<p>Els punts forts del projecte Debian són la seva base de voluntaris, la seva
dedicació al Contracte Social de Debian i el seu compromís per oferir-nos el
millor sistema operatiu possible. Debian 3.1 és un altre pas important en
aquesta direcció.</p>

<h2>Informació de contacte</h2>

<p>Per més informació, si us plau visiteu les pàgines web de Debian en
<a href="$(HOME)/">https://www.debian.org/</a> o envieu un correu a
&lt;press@debian.org&gt;.</p>
