#use wml::debian::template title="Як ви можете допомогти"
#use wml::debian::translation-check translation="1.41" maintainer="Borys Yanovych"

<p>Проект Debian складається з добровольців і наші продукти розробляються
виключно добровольцями. Ми займаємось постійним пошуком нових розробників,
котрі володіють технічними знаннями, цікавляться вільним програмним
забезпеченням та мають трохи вільного часу.</p>

<p>Якщо ви цього ще не зробили раніше, вам слід ознайомитись з більшістю
сторінок веб-сайту для того, щоб краще зрозуміти чим ми займаємось.
Особливу увагу слід приділити 
<a href="$(HOME)/social_contract#guidelines">критеріям Debian щодо вільного програмного
забезпечення</a>
та нашому
<a href="$(HOME)/social_contract">суспільному договору</a>.</p>

<p>Спілкування в нашому проекті відбувається переважно за допомогою
<a href="$(HOME)/MailingLists/">списків розсилки</a>. Якщо ви бажаєте 
отримати враження з приводу внутрішніх робіт в проекті Debian, ви, 
як мінімум, повинні підписатися на списки розсилки debian-devel-announce
та debian-news. Обидва мають незначний обсяг трафіку та інформують про те, що
відбувається в спільноті. Новини проекту Debian (DPN, Debian Project News;
публікуються в debian-news) підводять підсумки останніх дискусій в списках
розсилки та блогах, пов'язаних з Debian, вказують посилання до них.
Як майбутній розробник, ви також повинні підписатися на список debian-mentors,
відкритий форум, призначений для допомоги новим супроводжуючим (а також,
хоча і в меншій мірі, новачкам проекту, які хотіли б допомогти з чимось іншим,
крім супроводження пакунків).
Інші цікаві списки розсилки&nbsp;— це debian-devel, debian-project, 
debian-mentors та багато інших. Щоб побачити повний список,
перегляньте сторінку 
<a href="$(HOME)/MailingLists/subscribe">підпису на списки розсилки</a>.
(Для тих, хто бажає зменшити кількість листів, існують так звані
„-digest“-розсилки, які доступні лише для читання і фактично є оглядовими
для списків розсилки з високим трафіком. Заслуговує уваги і той факт, що
ви можете переглядати листи в
<a href="http://lists.debian.org/">архівах списків розсилки</a> 
за допомогою вашого веб-переглядача (browser).)</p>

<p><b>Власний внесок.</b>
Якщо ви бажаєте стати супроводжуючим пакунка, ви повинні переглянути
наш список <a href="$(DEVEL)/wnpp/">пакунків, що потребують доопрацювання або 
випуск яких очікується</a> та знайти пакунки, яким потрібен супроводжуючий. 
Привласнення „осиротілого“ пакунка&nbsp;— це найкращий спосіб стати супроводжуючим, 
оскільки це не тільки допоможе Debian в збереженні подібних пакунків в гарному 
стані, але й дасть вам можливість вчитись у колишнього супроводжуючого.</p>

<p>Ви також можете зробити свій внесок через
<a href="$(HOME)/doc/">написання документації</a> чи 
<a href="$(HOME)/devel/website/">підтримку веб сайту</a>,
<a href="$(HOME)/intl/">переклад</a> (інтернаціоналізація та локалізація), рекламу,
юридичну підтримку або інші ролі в спільноті Debian. На нашому сайті 
<a href="http://qa.debian.org/">контролю якості</a> наведено список інших можливостей.

<p>Вам не потрібно бути офіційним розробником Debian, щоб займатися більшістю
з цих задач. Існуючі розробники Debian, діючи в якості 
<a href="newmaint#Sponsor">посередників</a>, можуть посприяти включенню ваших 
здобутків до проекту. Загалом, найкраще, якщо ви
знайдете розробника, котрий працює над проблемами в тій самій області,
що й ви, та є зацікавленим в ваших надбаннях.</p>

<p>Крім цього, в рамках проекту Debian існує чимало
<a href="http://wiki.debian.org/Teams">команд</a>, в яких
розробники спільно працюють над загальними задачами. Будь-хто має змогу
зробити свій внесок в командні надбання, незалежно від того, є він офіційним 
розробником, чи ні. Співпраця в команді&nbsp;— це чудова можливість набути досвіду
перед початком <a href="newmaint">Процесу Нового Супроводжуючого</a> і одне з найкращих
місць для пошуку спонсорів пакунків. Тож шукайте команду, яка займається цікавими для
вас речами, та, не вагаючись, занурюйтесь в розробку.
</p>

<p>
<b>Членство в проекті.</b>
Якщо ви вносили свій вклад на протязі деякого часу і впевнені щодо
того, що ви належите до Debian, ви можете приєднатись до проекту на офіційних засадах.
Це можна зробити, відіграючи одну з двох різних ролей:

<ul>
<li>Супроводжуючий Debian (Debian Maintainer, DM): перший крок, ви матимете змогу 
завантажувати пакунки до архіву Debian самостійно, попередньо вас підтримає один з
розробників Debian через процедуру спонсорства.</li>
<li>Розробник Debian (Debian Developer, DD): повноцінне традиційне членство в проекті.
Розробники можуть завантажувати будь-які пакунки та брати участь у виборах. Перед тим, 
як отримати можливість стати офіційним розробником необхідно перебувати в ролі 
супроводжуючого Debian на протязі не менш ніж шести місяців.</li>
</ul>

<p>Незважаючи на те, що багато прав та обов'язків супроводжуючих та
розробників Debian є однаковими, процеси набуття членства для цих ролей наразі
є повністю відокремленими та незалежними. Детальніше про те, як отримати статус
супроводжуючого, йдеться на <a
href="http://wiki.debian.org/DebianMaintainer">wiki-сторінці супроводжуючого 
Debian</a>. Про те, як стати офіційним розробником, можна дізнатись, завітавши до
<a href="newmaint">Куточка нового супроводжуючого</a>.</p>

<p>Зверніть увагу, що на протязі значного часу в історії Debian, роль розробника
була єдиною; роль супроводжуючого Debian з'явилась 5 серпня 2007 року. Це пояснює
той факт, що доволі часто термін „супроводжуючий“ використовується в історичному
контексті, де доречніше було б вжити термін „розробник“. Наприклад, процес набуття
статусу розробника досі називається процесом „нового супроводжуючого Debian“.</p>

<p>Незалежно від обраної вами ролі, ви повинні ознайомитись зі стандартними
процедурами Debian, тому перед подачею заявки рекомендується прочитати
<a href="$(DOC)/debian-policy/">Правила Debian</a> та <a
href="$(DOC)/developers-reference/">Довідник розробника</a>.</p>

<p>Окрім великої кількості розробників, Debian також потребує
фінансових <a href="$(HOME)/donations">пожертвувань</a> та можливості використання 
комп'ютерів для розробки та спілкування. Крім цього, є багато речей в яких ви 
<a href="$(HOME)/intro/help">можете допомогти Debian</a>, таких як тестування, документація,
перенесення. Ми постійно шукаємо можливості відкрити
<a href="$(HOME)/mirror/">дзеркала</a> в деяких частинах світу.</p>

