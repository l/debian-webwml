#use wml::debian::template title="Використання CVS"
#use wml::debian::translation-check translation="1.23" maintainer="Borys Yanovych"

<p>CVS&nbsp;— це програма, що допомагає керувати процесом роботи при
одночасному опрацюванні декількома людьми одного й того ж
матеріалу. Кожен користувач створює локальну копію головного
сховища (репозиторію). Локальні копії можуть знаходитись
на тій же машині, чи в будь-якому куточку світу. Користувачі
можуть змінювати локальну копію на власний розсуд і, по 
завершенні внесення змін до матеріалів, фіксувати ці
зміни в головному сховищі.</p>

<p>Отримати доступ лише для читання, можна скориставшись
<a href="http://anonscm.debian.org/viewvc/webwml/webwml/">веб-frontend'ом</a>.
Також, існує багато графічних клієнтів CVS, наприклад, 
<a href="http://packages.debian.org/cervisia">cervisia</a> з KDE.
В цьому документі описується процес роботи з утилітою командного
рядка, <code>cvs</code>, інші клієнти забезпечують схожу
функціональність.</p>

<p>CVS не дозволить зафіксувати зміни в файлі, якщо його
копія в головному сховищі була змінена з моменту вашого
останнього оновлення. Зазвичай, це не є проблемою, оскільки
ви все одно можете оновити локальну копію. 
Якщо зміни відбулись в частині, відмінній від тієї, над якою
працювали ви, вони будуть об'єднані без жодних питань. Якщо ж
зміни стосувалися однієї ділянки, то ви будете попереджені
про конфлікт та повинні будете відредагувати файл, щоб усунути
цю проблему перед подальшою спробою фіксування ваших змін
в головному сховищі.</p>

<p>В подальшому в якості прикладу буде використовуватись анонімний
доступ. Якщо ви маєте доступ до іншого рахунку, що дає вам право 
запису до сховища, скористайтесь ним замість анонімного. Якщо ви
плануєте робити зміни до сховища, ви спочатку повинні отримати такий 
рахунок, оскільки анонімним користувачам модифікувати вміст
головного сховища не дозволяється. Щоб отримати більше інформації,
перегляньте <a href="#write-access">розділ щодо права на запис</a>.</p>

<p>Перед тим як почати використовувати CVS необхідно зареєструватись
(<code>login</code>) на CVS-сервері:</p>

<pre>
   cvs -d :pserver:anonymous@anonscm.debian.org:/cvs/webwml login
</pre>

<p>(просто натисніть enter при вводі пароля)</p>

<p>Для створення копії wml-файлів на вашій локальній машині використовується
команда:</p>

<pre>
   cvs -d :pserver:anonymous@anonscm.debian.org:/cvs/webwml checkout webwml
</pre>

<p>Ви можете скопіювати лише підмножину сторінок, наприклад:</p>

<pre>
   cvs -d :pserver:anonymous@anonscm.debian.org:/cvs/webwml checkout -l \\
          webwml webwml/&lt;<var>мова</var>&gt;
   cvs -d :pserver:anonymous@anonscm.debian.org:/cvs/webwml checkout \\
          webwml/Perl webwml/english/template webwml/&lt;<var>мова</var>&gt;/Pics
   cvs -d :pserver:anonymous@anonscm.debian.org:/cvs/webwml checkout \\
          webwml/&lt;<var>мова</var>&gt;/&lt;<var>шлях_до_вибраних_файлів</var>&gt;
</pre>

<p>Повторіть для всіх підтек чи файлів, які вам потрібні. Другий рядок
включає всі файли, які вам будуть потрібні, якщо ви хочете створити
html-файли з файлів wml. Часткові копіювання, подібні до цього,
в загальному випадку не підтримуються, тому ці команди можуть працювати
не завжди.</p>

<p>Якщо ви отримали ім'я користувача з паролем, вставте його замість
anonymous, приблизно ось так:</p>

<pre>
   cvs -d :ext:username@cvs.debian.org:/cvs/webwml checkout webwml/english/doc
</pre>

<p>Після цього вам вже не потрібно буде використовувати в параметрах
<code>'-d :ext:...'</code>
За бажанням, через кожні кілька днів ви можете запускати</p>

<pre>
   cvs update -d
</pre>

<p>щоб оновити ті файли з головного сховища, які за цей час зазнали змін.
Параметр <code>-d</code> при оновленні додає всі нові теки автоматично.
Також буде здійснено перевірку всіх опущених вами при частковому
копіюванні тек&nbsp;— скористайтесь сценарієм <code>cvsup.py</code>, щоб 
уникнути цього.</p>

<p>
Ви також можете створити файл  <code>~/.cvsrc</code>, щоб не додавати
деякі опції постійно. Наприклад, в ньому можуть міститись такі рядки:</p>

<pre>
cvs -z9
update -d -P
diff -u
</pre>

<p>Подальші рядки призначено тим, хто має право запису до сховища.
Якщо ви завершили редагування сторінки, ви можете затвердити ваші зміни
на сервері за допомогою команди</p>

<pre>
   cvs commit &lt;файл&gt;.wml
</pre>

<p>чи</p>

<pre>
   cvs commit &lt;тека&gt;    (для затвердження всіх змін в &lt;теці&gt;)
</pre>

<p>чи</p>

<pre>
   cvs commit          (внести всі зміни в поточній теці та нижче)
</pre>

<p>Якщо ви перекладаєте сторінку першим, ви повинні виконати</p>

<pre>
   cvs add &lt;файл&gt;.wml
</pre>

<p>перед тим, як підтверджувати зміни в ньому. Зауважте, що 
команда <code>cvs add</code> не є рекурсивною, ви повинні
додати теку перед тим, як займатись її вмістом.</p>

<p>Щоб отримати більше інформації про CVS, скористайтесь <code>info cvs</code>.</p>

<h3><a name="write-access">Доступ до CVS з правом запису</a></h3>

<p>Якщо ви хочете отримати доступ до CVS з правом запису, 
<a href="https://alioth.debian.org/project/request.php?group_id=1135">приєднуйтесь 
до проекту <code>webwml</code> на Alioth</a>.


Щоб ознайомитись з вказівками щодо того, як здобути доступ до CVS
з правом запису, перегляньте <url "http://people.debian.org/~joey/misc/webwml.html">.
</p>
