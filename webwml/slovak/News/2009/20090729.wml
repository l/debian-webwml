<define-tag pagetitle>Debian sa rozhodol zaviesť pravidelnosť zmrazenia vydania</define-tag>
<define-tag release_date>2009-07-29</define-tag>
#use wml::debian::news
#use wml::debian::translation-check translation="1.5" maintainer="Ivan Masar"

<p>Projekt Debian sa rozhodol zaviesť novú politiku zmrazení vývoja
budúcich vydaní v dvojročných cykloch. Zmrazenia sa odteraz uskutočnia
v decembri každého nepárneho roka, čo znamená, že odteraz vydanie nastane
niekedy v priebehu prvej polovice každého párneho roka. V súlade s tým
najbližšie zmrazenie nastane v decembri 2009 a očakávaný čas vydania je
na jar 2010. Projekt si zvolil december ako vhodný čas zmrazenia na
základe úspešnosti jarných vydaní Debian GNU/Linux 4.0 (kódové označenie
<q>Etch</q>) a Debian GNU/Linux 5.0 (<q>Lenny</q>).</p>

<p>Časovo pravidelné zmrazenia umožnia projektu Debian zlúčiť
predvídateľnosť pravidelných vydaní so zavedenou politikou vydaní
na základe uvedenia nových vlastností. Nová politika zmrazenia poskytne
lepšiu predvídateľnosť vydaní používateľom Debianu a tiež umožní vývojárom
Debianu lepšie dlhodobé plánovanie. Dvojročný vývojový cyklus poskytne
viac času na rušivé zmeny a zredukuje nepríjemnosti používateľom.
Predvídateľné zmrazenia by tiež mali pomôcť zredukovať celkový čas
zmrazenia.</p>

<p>Keďže posledné vydanie Debianu nastalo 14. februára 2009, zostáva iba
približne rok do ďalšieho vydania Debian GNU/Linux 6.0 (kódové označenie
<q>Squeeze</q>). Toto bude jednorazová výnimka dvojročného pravidla, aby
sme sa dostali do nového rozvrhu. Aby uspokojil potreby väčších
organizácií a iných používateľov s dlhým procesom aktualizácie, zaväzuje
sa projekt Debian poskytnúť aj možnosť preskočiť nasledujúce vydanie a
aktualizovať priamo z Debian GNU/Linux 5.0 (<q>Lenny</q>) na Debian
GNU/Linux 7.0 (zatiaľ bez kódového označenia).</p>

<p>Hoci ďalšie zmrazenie nastane onedlho, projekt Debian dúfa, že spolu
s ním dosiahne niekoľko významných cieľov. Najdôležitejšia je podpora
multi-arch, ktorá zlepší inštaláciu 32-bitových balíkov na 64-bitových
počítačoch a tiež optimalizovaný proces zavádzania systému zvyšujúci
jeho výkon a spoľahlivosť.</p>

<p>Nová politika zmrazovania bola navrhnutá a odsúhlasená počas výročnej
konferencie DebConf, ktorá sa momentálne koná v Caceres (Španielsko).
Prítomní členovia projektu myšlienku prijali dobre.</p>

<h2>O Debiane</h2>

<p>Projekt Debian je združenie vývojárov slobodného softvéru, ktorí
dobrovoľne venujú svoj čas a úsilie tvorbe kompletne slobodných operačných
systémov Debian GNU/Linux.</p>

<h2>Kontaktné informácie</h2>

<p>Ďalšie informácie nájdete na webových stránkach Debianu na adrese
<a href="$(HOME)/">http://www.debian.org/</a>. Email môžete poslať na
&lt;press@debian.org&gt; alebo kontaktovať Tím vydaní
na &lt;debian-release@lists.debian.org&gt;.</p>

