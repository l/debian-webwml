<define-tag pagetitle>Debian GNU/Linux 5.0 released</define-tag>
<define-tag release_date>2009-02-14</define-tag>
#use wml::debian::news
#use wml::debian::translation-check translation="r96" maintainer="Ivan Masar"

<p>Projekt Debian Project s potešením oznamuje oficiálne vydanie
Debian GNU/Linux verzie 5.0 (kódové označenie <q>lenny</q>) po 22 mesiacoch
nepretržitého vývoja. Debian GNU/Linux je slobodný operačný systém, ktorý
podporuje celkom dvanásť architektúr procesorov a obsahuje pracovné prostredia
KDE, GNOME, Xfce a LXDE. Tiež je kompatibilný s FHS v2.3 a softvérom vyvinutým
pre LSB verzie 3.2.</p>

<p>Debian GNU/Linux funguje na počítačoch od handheldov po superpočítače a
na takmer všetkom medzi tým. Je podporovaných celkom dvanásť architektúr:
Sun SPARC (sparc), HP Alpha (alpha), Motorola/IBM PowerPC (powerpc),
Intel IA-32 (i386), IA-64 (ia64), HP PA-RISC (hppa), MIPS (mips, mipsel),
ARM (arm, armel), IBM +S/390 (s390), AMD64 a Intel EM64T (amd64).</p>

<p>Sem patrí podpora platformy Orion od Marvell a zariadení založených
na platforme Orion ako QNAP Turbo Station, HP mv2120 a Buffalo Kurobox Pro
ako aj netbooky ako Eee PC od firmy Asus. Debian GNU/Linux 5.0 <q>Lenny</q>
tiež obsahuje nástroje na zostavenie Emdebian, čo umožňuje krížové zostavenie
a zmenšenie zdrojových balíkov Debianu tak, aby boli vhodné pre vnorené systémy
ARM.</p>

<p>Debian GNU/Linux 5.0 (Lenny) obsahuje nový port ARM EABI port, <q>Armel</q>. 
Tento nový port poskytuje efektívnejšie využitie moderných aj budúcich
procesorov ARM. V dôsledku toho je použitie starého portu ARM (arm) odteraz
zavrhovené.</p>

<p>Toto vydanie obsahuje množstvo aktualizovaných balíkov softvéru ako
Pracovné prostredie KDE 3.5.10, aktualizovanú verziu pracovného prostredia
GNOME 2.22.2, pracovné prostredie Xfce 4.4.2, LXDE 0.3.2.1, plochu GNUstep 7.3,
X.Org 7.3, OpenOffice.org 2.4.1, GIMP 2.4.7, Iceweasel (verzia Mozilla Firefox
3.0.6 zbavená brandingu), Icedove (verzia Mozilla Thunderbird 2.0.0.19
zbavená brandingu), PostgreSQL 8.3.6, MySQL 5.0.51a,
GNU Compiler Collection 4.3.2, jadro Linuxu verzie 2.6.26, Apache 2.2.9,
Samba 3.2.5, Python 2.5.2 a 2.4.6, Perl 5.10.0, PHP 5.2.6, Asterisk 1.4.21.2,
Emacs 22, Inkscape 0.46, Nagios 3.06, Xen Hypervisor 3.2.1 (podpora dom0 ako aj
domU), OpenJDK 6b11 a viac ako 23&nbsp;000 ďalších balíkov softvéru pripravených
na použitie (zostavených z viac ako 12&nbsp;000 zdrojových balíkov).</p>

<p>Od integrácie X.Org 7.3 sa X server automaticky nakonfiguruje na väčšine
hardvéru. Nové balíky pridávajú plnú podporu súborového systému NTFS či
štandardnú možnosť využitia všetkých kláves multimediálnych klávesníc.
Podpora súborov vo formáte Adobe&#174; Flash&#174; je dostupná buď
prostredníctvom zásuvného modulu swfdec alebo Gnash.
Boli predstavené celkové zlepšenia pre notebooky ako napríklad štandardná
podpora zmeny frekvencie CPU. Pre voľný čas bolo pridaných niekoľko nových hier
vrátane rébusov a strieľačiek z prvej osoby. Významnou zmenou je zahrnutie
<q>goplay</q>, grafického prehliadača hier, ktorý ponúka filtre, hľadanie,
snímky obrazovky a popisu hier v Debiane.</p>

<p>Zahrnutie OpenJDK, slobodnej verzie technológie Java od firmy Sun do
Debian GNU/Linux 5.0 umožňuje dodávanie aplikácií založených na Jave v sekcii
<q>main</q> Debianu.</p>

<p>Medzi ďalšie zlepšenia týkajúce sa bezpečnosti systému patrí inštalácia
bezpečnostných aktualizácií pred prvým reštartom inštalačného systému, zníženie
počtu spustiteľných súborov so setuid root a počtu otvorených portov
v štandardnej inštalácii ako aj zostavenie niekoľkých aplikácií pri ktorých
najviac záleží na bezpečnosti s bezpečnostnými (hardening) voľbami GCC.
Rôzne aplikácie majú konkrétne zlepšenia. Napríklad PHP sa teraz zostavuje
so záplatou Suhosin na zlepšenie bezpečnosti.</p>

<p>Pre používateľov, ktorých rodným jazykom nie je angličtina, teraz systémy
na správu balíkov podporujú preklady popisov balíkov a automaticky zobrazia
popis balíka v nastavenom rodnom jazyku používateľa ak je dostupný.</p>

<p>Debian GNU/Linux možno inštalovať z rôznych inštalačných nosičov ako DVD,
CD, USB pamäte a diskety alebo prostredníctvom siete. GNOME je štandardné
pracovné prostredie obsiahnuté na prvom CD. Pracovné prostredia KDE, Xfce alebo
LXDE je možné nainštalovať pomocou nových alternatívnych obrazov CD. Debian
GNU/Linux 5.0 znova prináša dostupnosť multi-arch CD a DVD, ktoré podporujú
inštaláciu pre viaceré architektúry z jedného disku ako aj Blu-ray disky, ktoré
umožňujú uložiť archív pre celú architektúru na jediný inštalačný nosič.</p>

<p>Okrem bežných inštalačných nosičov je odteraz možné používať Debian GNU/Linux
aj priamo bez inštalácie. Tieto špeciálne obrazym, tiež známe ako live obrazy
sú dostupné pre CD, USB pamäte a rozličné formy sieťových inštalácií.
Na začiatok sa poskytujú iba pre architektúry amd64 a i386.</p>

<p>Inštalačný proces Debian GNU/Linux 5.0 bol v mnohom zlepšený: okrem iného 
bola obnovená podpora inštalácie z viac ako jedného CD či DVD; firmvér, ktorý
požadujú niektoré zariadenia je možné načítať z prenosných nosičov a podporovaná
je inštalácia s braillovym displejom. Proces zavádzania inštalátora tiež
zaznamenal zlepšenia: na voľbu rozhraní, pracovných prostredí a expertného či
záchranného režimu je možné použiť grafické menu. Inštalačný systém
Debian GNU/Linux bol preložený do 63 jazykov.</p>

<p>Debian GNU/Linux je teraz možné stiahuť prostredníctvom siete bittorrent
(odporúčaný spôsob), jigdo alebo HTTP; ďalšie informácie poskytuje
<a href="$(HOME)/CD/"> Debian GNU/Linux na CD</a>. Čoskoro ho budú rôzni
<a href="$(HOME)/CD/vendors">dodávatelia</a> poskytovať na DVD, CD-ROM a
tiež Blu-ray.</p>

<p>O aktualizácie na Debian GNU/Linux 5.0 z predošlého vydania
Debian GNU/Linux 4.0 (kódové označenie <q>etch</q>) sa pri väčšine konfigurácií
automaticky stará nástroj na správu balíkov aptitude a do istej miery aj nástroj
správu balíkov apt-get. Ako vždy, systémy Debian GNU/Linux systems je možné
aktualizovať bezbolestne, na mieste a bez vynúteného odstavenia, ale dôrazne
odporúčame prečítať si <a href="$(HOME)/releases/lenny/releasenotes">Poznámky
k vydaniu</a>, kde sú popísané možné problémy a podrobné inštrukcie na
inštaláciu a aktualizáciu. Poznámky k vydaniu budú naďalej zlepšované a
prekladané v týždňoch po vydaní.</p>


<h2>Venovanie</h2>

<p>Debian GNU/Linux 5.0 <q>Lenny</q> je venovaný Thiemovi Seuferovi, vývojárovi
Debianu, ktorý 26. decembra 2008 pri tragickej autonehode.
Thiemo sa zapájal do Debianu mnohými spôsobmi. Spravoval niekoľko balíkov a bol
hlavným podporovateľom portu Debianu na architektúru MIPS. Tiež bol členom
nášho tímu jadra a členom tímu inštalátora Debianu. Jeho príspevky siahali
ďaleko za projekt Debian: tiež spolupracoval na porte jadra Linuxu na MIPS,
na emuláciu MIPS v qemu a mnohých ďalších menších projektoch.</p>

<p>Thiemova práca, oddanosť a široké technické vedomosti a schopnosť podeliť sa
o ne s ostatnými nám budú chýbať. Jeho príspevky nezabudneme. Vysoké štandardy
Thiemovej práce bude ťažké udržať.</p>


<h2>About Debian</h2>

<p>Debian GNU/Linux je slobodný operačný systém, ktorý vyvíja viac ako tisícka
dobrovoľníkov z celého sveta, ktorí spolupracujú prostredníctvom internetu.
Oddanosť Debianu slobodnému softvéru, jeho neziskový charakter a jeho otvorený
vývojový model ho robia medzi distribúciami GNU/Linuxu jedinečným.</p>

<p>Kľúčové silné stránky projektu Debian sú jeho základňa dobrovoľníkov, jeho
oddanosť Spoločenskej zmulve Debianu a jeho záväzok poskytovať najlepší možný
operačný systém. Debian 5.0 je ďalším dôležitým krokom v tomto smere.</p>


<h2>Kontaktné informácie</h2>

<p>Ďalšie informácie nájdete na webových stránkach Debianu na adrese
<a href="$(HOME)/">http://www.debian.org/</a> alebo môžete poslať email na
&lt;press@debian.org&gt;.</p>
