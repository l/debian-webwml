# The content of this announcement has been frozen
# please refrain from changing it, but feel free to fix gramar / typoes /
# style (if not intrusive)

<define-tag pagetitle>Debian 6.0 <q>Squeeze</q> vydaný</define-tag>
<define-tag release_date>2011-02-06</define-tag>
#use wml::debian::news
#use wml::debian::translation-check translation="1.3" maintainer="Slavko"
<p>Po 24 mesiacoch nepretržitého vývoja Projekt Debian s
hrdosťou predstavuje svoju novú stabilnú verziu 6.0 (kódové označenie
<q>Squeeze</q>). Debian 6.0 je slobodný operačný systém, ktorý prvýkrát
prichádza v dvoch podobách. Spolu s Debian GNU/Linux je vydaný aj Debian
GNU/kFreeBSD, ako <q>ukážka technológie</q>.
</p>

<p>Debian 6.0 obsahuje Pracovné prostredie KDE Plasma a KDE Aplikácie, pracovné prostredia
GNOME, Xfce a LXDE a spolu s nimi všetky typy
serverových aplikácií. Je kompatibilný s FHS v2.3
a má softvér vyvinutý pre LSB verzie 3.2.</p>

<p>Debian beží na najrôznejších počítačoch, počnúc palmtopmi a handheldmi,
končiac super-počítačmi a skoro na všetkom medzi tým. Debian GNU/Linux podporuje celkom
deväť architektúr: 32-bitové PC / Intel IA-32
(<code>i386</code>), 64-bitové PC / Intel EM64T / x86-64
(<code>amd64</code>), Motorola/IBM PowerPC (<code>powerpc</code>),
Sun/Oracle SPARC (<code>sparc</code>), MIPS (<code>mips</code>
(big-endian) a <code>mipsel</code> (little-endian)), Intel Itanium
(<code>ia64</code>), IBM S/390 (<code>s390</code>) a ARM EABI
(<code>armel</code>).</p>

<p>Debian 6.0 <q>Squeeze</q> prináša ako ukážku technológie dva nové
porty na jadro projektu FreeBSD pri zachovaní známeho používateľského prostredia Debian/GNU:
Debian GNU/kFreeBSD pre 32-bitové PC (<code>kfreebsd-i386</code>) a
64-bitové PC (<code>kfreebsd-amd64</code>). Tieto dva porty sú prvými,
ktoré boli kedy zahrnuté vo vydaní Debianu, a ktoré nie sú založené na
jadre Linux. Podpora bežného serverového softvéru je silnejšia a
spája existujúce vlastnosti Debianu, založenom na Linuxe, s
jedinečnými vlastnosťami známymi zo sveta BSD. Avšak, v tomto vydaní sú
tieto nové porty limitované: napríklad, zatiaľ nie sú podporované niektoré
pokročilé vlastnosti grafických prostredí.</p>

<p>Ďalšou novinkou je úplne slobodné linuxové jadro, ktoré už neobsahuje
problematické súbory s firmware. Tieto boli oddelené do
samostatných balíkov a presunuté z archívu <i>main</i> do oblasti <i>non-free</i>
nášho archívu, ktorý predvolene nie je aktivovaný. Takto
majú používatelia Debianu možnosť používať úplne slobodný
operačný systém, ale stále sa môžu rozhodnúť používať neslobodné súbory firmware,
ak je to potrebné. Súbory firmware potrebné počas inštalácie, môžu byť nahrané
pomocou inštalačného systému; k dispozícii sú aj obrazy CD a komprimované archívy
na inštaláciu pomocou USB. Ďalšie informácie o súboroch firmware
môžete nájsť na wiki stránke Debianu <a
href="http://wiki.debian.org/Firmware">Firmware</a>.</p>

<p>Okrem toho Debian 6.0 prináša zavádzanie systému založené na závislostiach,
vďaka ktorému systém štartuje oveľa rýchlejšie a je oveľa robustnejší, a to vďaka
paralelnému vykonávaniu spúšťacích skriptov a kontrole závislostí medzi
nimi. Rôzne ďalšie zmeny robia Debian vhodnejším pre malé
notebooky, napríklad zavedením rozhrania KDE Plasma Netbook.
</p>

<p>Toto vydanie prináša veľa aktuálnych balíkov softvéru, napríklad:
</p>
<ul>
<li>Pracovné prostredie KDE Plasma a KDE Aplikácie 4.4.5</li>
<li>aktualizované pracovné prostredie GNOME 2.30</li>
<li>pracovné prostredie Xfce 4.6</li>
<li>LXDE 0.5.0</li>
<li>X.Org 7.5</li>
<li>OpenOffice.org 3.2.1</li>
<li>GIMP 2.6.11</li>
<li>Iceweasel 3.5.16 (premenovaná verzia Mozilla Firefox)</li>
<li>Icedove 3.0.11 (premenovaná verzia Mozilla Thunderbird)</li>
<li>PostgreSQL 8.4.6</li>
<li>MySQL 5.1.49</li>
<li>GNU Compiler Collection 4.4.5</li>
<li>Linux 2.6.32</li>
<li>Apache 2.2.16</li>
<li>Samba 3.5.6</li>
<li>Python 2.6.6, 2.5.5 a 3.1.3</li>
<li>Perl 5.10.1</li>
<li>PHP 5.3.3</li>
<li>Asterisk 1.6.2.9</li>
<li>Nagios 3.2.3</li>
<li>Xen Hypervisor 4.0.1 (s podporou dom0 aj domU)</li>
<li>OpenJDK 6b18</li>
<li>Tomcat 6.0.18</li>
<li>viac ako 29&nbsp;000 ďalších balíkov softvéru, zostavených zo
skoro 15&nbsp;000 zdrojových balíkov.</li>
</ul>
<p>
Debian 6.0 obsahuje viac ako 10&nbsp;000 nových balíkov, napríklad prehliadač Chromium,
monitorovacie riešenie Icinga, používateľské rozhranie správcu balíkov Centrum
softvéru, správcu siete wicd, linuxový virtualizačný systém lxc a
klastrové riešenie Corosync.
</p>

<p>S týmto širokým výberom balíkov Debian opäť zostáva verný svojmu cieľu
byť univerzálnym operačným systémom. Je vhodný
pre veľa rôznych spôsobov použitia: od osobných počítačov po netbooky; od 
vývojových serverov po klastrové systémy a databázové, webové alebo
úložné servery. Zároveň dodatočné spôsoby zaistenia kvality
ako automatická inštalácia a testovanie aktualizácie všetkých balíkov
v archíve Debianu zaisťujú, že Debian 6.0 splní vysoké
očakávania, ktoré používatelia kladú na stabilné vydanie Debianu. Je pevný ako
skala a dôkladne otestovaný.
</p>

<p>Počnúc od Debian 6.0, sú <q>Prispôsobené distribúcie Debianu</q> (Custom Debian Distributions)
premenované na <a href="http://blends.alioth.debian.org/"><q>Čisté zmesi Debianu</q>
</a> (Debian Pure Blends). Ich rozsah sa rozšíril, pretože Debian 6.0 pridáva <a
href="http://www.debian.org/devel/debian-accessibility/">Debian
Accessibility</a>, <a
href="http://debichem.alioth.debian.org/">DebiChem</a>,
<a href="http://wiki.debian.org/DebianEzGo">Debian EzGo</a>, <a
href="http://wiki.debian.org/DebianGis">Debian GIS</a> a <a
href="http://blends.alioth.debian.org/multimedia/tasks/index">Debian
Multimedia</a> k už existujúcim <a
href="http://wiki.debian.org/DebianEdu">Debian Edu</a>, <a
href="http://www.debian.org/devel/debian-med/">Debian Med</a> a <a
href="http://wiki.debian.org/DebianScience">Debian Science</a> <q>pure
blends</q>. Celý obsah všetkých zmesí <a
href="http://blends.alioth.debian.org/">možno prezerať</a>, vrátane
budúcich balíkov, ktoré sú žiadané používateľmi a nominované na pridanie do
budúceho vydania.</p>

<p>Debian možno inštalovať z rôznych inštalačných médií ako 
disky Blu-ray, DVD, CD, USB kľúče, či zo siete. Predvoleným pracovným
prostredím je GNOME a je zahrnuté na prvom
CD. Ostatné pracovné prostredia &mdash; KDE Plasma a KDE
Aplikácie, Xfce alebo LXDE &mdash; možno inštalovať pomocou dvoch
alternatívnych obrazov CD. Žiadané pracovné prostredie možno tiež 
vybrať zo štartovacieho menu CD/DVD. S Debianom 6.0 sú dostupné
aj multi-arch CD a DVD, ktoré podporujú
inštaláciu viacerých architektúr z jedného disku.
Vytváranie bootovateľného inštalačného USB média bolo tiež výrazne
zjednodušené; ďalšie podrobnosti v <a href="$(HOME)/releases/squeeze/installmanual">Inštalačnej príručke</a>.</p>

<p>Okrem poiužitia bežných inštalačných médií, možno Debian GNU/Linux
použiť priamo, bez predchádzajúcej inštalácie. Slúžia na to špeciálne
obrazy, známe ako live obrazy a sú dostupné ako obrazy CD, USB kľúčov a 
na zavádzanie zo siete. Tieto obrazy sú zatiaľ poskytnuté len pre architektúry
<code>amd64</code> a <code>i386</code>. Tieto live obrazy
možno použiť aj na inštaláciu Debian
GNU/Linux.</p>

<p>Inštalačný proces Debian GNU/Linux 6.0 bol rôznymi spôsobmi
vylepšený, vrátane jednoduchšieho výberu nastavenia jazyka a
klávesnice, vytvárania logických oblastí, RAID a šifrovaných
systémov. Bola pridaná aj podpora súborových systémov ext4 a Btrfs
a &mdash; na architektúre kFreeBSD &mdash; 
súborový systém ZFS (Zettabyte filesystem). Inštalačný systém Debian
GNU/Linux je teraz dostupný v 70 jazykoch.</p>

<p>Inštalačné obrazy Debian možno stiahnuť priamo pomocou
<a href="$(HOME)/CD/torrent-cd/">BitTorrent</a> (odporúčaný spôsob),
<a href="$(HOME)/CD/jigdo-cd/#which">jigdo</a> alebo
<a href="$(HOME)/CD/http-ftp/">HTTP</a>; pozri
<a href="$(HOME)/CD/">Debian na CD</a> s ďalšími podrobnosťami. Čoskoro bude
dostupný na fyzických diskoch DVD, CD-ROM a Blu-ray od
rôznych <a href="$(HOME)/CD/vendors">predajcov</a>.</p>

<p>O aktualizácie na Debian GNU/Linux 6.0 z predchádzajúceho vydania, Debian
GNU/Linux 5.0 (zvaný <q>Lenny</q>) sa postará automaticky
správca balíkov apt-get pri väčšine konfigurácií, a do istej
miery aj správca balíkov aptitude. Ako
vždy, systémy Debian GNU/Linux možno aktualizovať bezbolestne, na mieste
a bez nutného odstavenia z prevádzky, ale dôrazne odporúčame prečítať si
<a href="$(HOME)/releases/squeeze/releasenotes">Poznámky k vydaniu</a> a
tiež aj <a href="$(HOME)/releases/squeeze/installmanual">Inštalačnú príručku</a>
kvôli možným riešeniam a podrobným pokynom pri inštalácii a
aktualizácii. Poznámky k vydaniu budú v nasledujúcich týždňoch po vydaní
ďalej vylepšované a prekladané do ďalších jazykov.</p>


<h2>O Debiane</h2>

<p>Debian je slobodný operačný systém, vyvinutý
tisíckami dobrovoľníkov z celého sveta, ktorí spolupracujú prostredníctvom
internetu. Kľúčovými výhodami projektu Debian sú jeho dobrovoľnícka základňa, jeho
oddanosť Spoločenskej zmluve Debianu a Slobodnému softvéru, ako aj jeho záväzok poskytovať
najlepší operačný systém ako sa dá. Debian 6.0 je ďalší dôležitý krok
týmto smerom.</p>


<h2>Kontaktné informácie</h2>

<p>Ďalšie informácie nájdete na webovej stránke Debianu na
<a href="$(HOME)/">http://www.debian.org/</a> alebo pošlite email na
&lt;press@debian.org&gt;.</p>

