#use wml::debian::template title="Prečo si vybrať Debian"
#include "$(ENGLISHDIR)/releases/info"
#use wml::debian::translation-check translation="1.74" maintainer="Slavko"
<p>Ďakujeme, že uvažujete nad použitím systému Debian vo svojom počítači.
Ak si nie ste úplne istý, prečo by ste si mali vybrať Debian, pouvažujte nad nasledovným:
</p>

<dl>
<dt><strong>Udržiavajú ho jeho používatelia.</strong></dt>

    <dd>Ak je potrebné niečo opraviť alebo zlepšiť, jednoducho to spravíme.</dd>

<dt><strong>Jedinečná podpora</strong></dt>

    <dd>Email, poslaný do <a href="$(HOME)/MailingLists/">emailových konferencií</a> je často
    zodpovedaný do 15 minút (alebo aj skôr), zadarmo a ľuďmi,
    ktorí to vyvinuli. Porovnajte to s typickou podporou po telefóne: hodiny strávené pri
    telefóne, za peniaze, iba preto, aby ste sa dostali k niekomu, kto nepozná systém
    dostatočne dobre ani na to, aby pochopil vašu otázku.</dd>

<dt><strong>S touto voľbou neostanete sami</strong></dt>

    <dd>Debian používa množstvo organizácií a jednotlivcov. Prezrite si
    našu stránku <a href="$(HOME)/users/">Kto používa Debian?</a>, kde nájdete
    popis niektorých vysoko hodnotených stránok, ktoré používajú Debian a
    rozhodli sa poslať krátky popis toho, ako a
    prečo ho používajú.</dd>

<dt><strong>Najlepší balíkovací systém na svete</strong></dt>

    <dd>Ste unavený z hierarchie starých verzií programov roztrúsených po vašom
    systéme? Alebo z toho, že nainštalujte softvér iba aby ste zistili, že spôsobuje
    nestabilitu systému kvôli konfliktom softvéru? Dpkg, časom overený
    balíkovací systém Debianu, sa o tieto problémy postará za vás.</dd>

<dt><strong>Ľahká inštalácia</strong></dt>

    <dd>Ak ste počuli, že je ťažké nainštalovať Debian, tak potom ste
    neskúsili Debian v poslednej dobe. Neustále zlepšujeme
    inštalačný proces. Môžete inštalovať priamo z CD, DVD,
    Blue-ray, USB kľúča alebo dokonca cez sieť.</dd>

<dt><strong>Neuveriteľné množstvo softvéru</strong></dt>

    <dd>Debian sa dodáva s viac ako <a href="$(HOME)/distrib/packages"><packages_in_stable> 
    balíkmi softvéru</a>. A každý z nich je <a href="free">slobodný softvér</a>. Ak
    potrebujete nejaký proprietárny softvér, ktorý beží pod systémom GNU/Linux
    alebo GNU/kFreeBSD, stále ho môžete použiť
    – vlastne Debian môže dokonca obsahovať inštalátor, ktorý
    vám automaticky všetko nainštaluje a nastaví.</dd>

<dt><strong>Balíky sú dobre integrované</strong></dt>

    <dd>Debian prekonáva iné distribúcie tým, ako dobre sú
     jeho balíky integrované. Keďže je všetok softvér pripravovaný a balíkovaný
     koherentnou skupinou, nielenže sú všetky balíky dostupné na jednom
     mieste, ale môžete si byť istý, že už sme vyriešili všetky 
     problémy týkajúce sa komplikovaných závislostí. Hoci cítime, že formát deb
     má niektoré výhody v porovnaní s formátom rpm, je to práve integrácia
     medzi balíkmi, ktorá robí systém Debian robustnejším.
     </dd>

<dt><strong>Zdrojový kód</strong></dt>

    <dd>Ak ste vývojár, oceníte skutočnosť, že
    v základnom systéme sú stovky vývojových nástrojov a jazykov, plus milióny
    riadkov zdrojového kódu. Všetok softvér v hlavnej
    distribúcii spĺňa kritériá
    <a href="$(HOME)/social_contract#guidelines">Pravidiel Slobodného Softvéru pre Debian
    (DFSG)</a>. To znamená, že môžete tento kód slobodne používať na štúdium
    alebo včleniť do nových slobodných softvérových projektov. Existuje tiež
    množstvo nástrojov a kódu vhodného na použitie v proprietárnych projektoch.</dd>

<dt><strong>Ľahké aktualizácie</strong></dt>

    <dd>Vďaka nášmu balíkovaciemu systému je aktualizácia na novú verziu Debianu
    hladká. Jednoducho spusťte <tt>apt-get update ; apt-get dist-upgrade</tt>
    (alebo <tt>aptitude update; aptitude dist-upgrade</tt> v novších verziách)
    a aktualizácia z CD je záležitosťou
    minút alebo nasmerujte apt na jedno z viac ako 300
    <a href="$(HOME)/mirror/list">zrkadiel</a> Debianu a aktualizujte cez sieť.</dd>

<dt><strong>Veľa architektúr a jadier</strong></dt>

    <dd>Debian v súčasnosti podporuje impozantný počet architektúr CPU:
    alpha, amd64, armel, hppa, i386, ia64, mips, mipsel, powerpc, s390 a
    sparc. Okrem Linuxu funguje aj na jadrách GNU Hurd a FreeBSD a s
    nástrojom debootstrap budete mať problém nájsť zariadenie, 
    na ktorom nemožno Debian spustiť.</dd>

<dt><strong>Systém na sledovanie chýb</strong></dt>

    <dd><a href="https://bugs.debian.org/">Systém na sledovanie chýb</a> Debianu
    je verejne prístupný. Nepokúšame sa skrývať skutočnosť, že softvér
    nefunguje vždy tak, ako používatelia chcú. Vyzývame používateľov, aby posielali
    hlásenia o chybách a informujeme ich kedy a ako bola chyba uzatvorená. Tento
    systém dovoľuje Debianu reagovať na problémy rýchlo a čestne.</dd>

</dl>

<p>Ak zatiaľ nepoužívate Debian, možno oceníte nasledujúce
výhody:
</p>

<dl>

<dt><strong>Stabilita</strong></dt>

    <dd>Existuje množstvo počítačov, ktoré bežia viac ako rok bez
    reštartu. Dokonca aj vtedy sú reštartované iba z dôvodu výpadku napájania alebo
    vylepšenia hardvéru. Porovnajte to s inými systémami, ktoré zlyhávajú niekoľkokrát
    denne.</dd>

<dt><strong>Rýchly a šetrný k pamäti</strong></dt>

    <dd>Iné operačné systémy môžu byť rýchle v jednej alebo dvoch oblastiach, ale
    tým, že je Debian založený na GNU/Linuxe alebo GNU/kFreeBSD, je spoľahlivý a výkonný. Softvér pre Windows bežiaci
    na GNU/Linuxu pomocou emulátorov niekedy pracuje <b>rýchlejšie</b> ako 
    v pôvodnom prostredí.</dd>

<dt><strong>Ovládače väčšiny hardvéru napísali používatelia GNU/Linuxu alebo GNU/kFreeBSD, nie výrobca.</strong></dt>

    <dd>Hoci to môže znamenať zdržania pri zavedení podpory nového hardvéru a 
    pre niektorý hardvér žiadnu podporu, umožňuje to podporu hardvéru dlho po tom,
    čo výrobca ukončil jeho produkciu alebo podnikanie.
    Skúsenosti ukazujú, že otvorené ovládače sú zvyčajne oveľa lepšie
    ako proprietárne.</dd>

<dt><strong>Dobrá systémová bezpečnosť</strong></dt>

    <dd>Debian a komunita okolo slobodného softvéru sa vždy 
    snažia o rýchle opravy bezpečnostných problémov a ich začlenenie 
    do distribúcie. Zvyčajne sú opravené balíky nahrané za niekoľko
    dní. Dostupnosť zdrojového kódu umožňuje, aby bola bezpečnosť v Debiane
    hodnotená otvorene, čo bráni implementácii slabých bezpečnostných modelov.
    Tiež väčšina slobodných softvérových projektov používa systémy kontroly,
    ktoré bránia tomu, aby boli prípadné bezpečnostné problémy zavedené
    do základného systému.</dd>

<dt><strong>Bezpečnostný softvér</strong></dt>

    <dd>Nie všetkým je známe, že všetko, čo je poslané cez sieť, je možné prečítať na každom
    stroji medzi vami a prijímateľom. Debian poskytuje balíky známeho
    softvéru GPG (a PGP), ktorý umožňuje posielať emaily medzi používateľmi zabezpečene.
    Naviac, ssh umožňuje bezpečné pripájanie k iným počítačom,
    ktoré majú ssh inštalované.</dd>

</dl>

<p>Samozrejme, Debian nie je perfektný. Existujú oblasti, ktoré sú častou
príčinou sťažností:
</p>

<dl>

<dt><em>„Nedostatok populárneho komerčného softvéru.“</em></dt>

    <dd><p>Je pravda, že niektorý populárny softvér nie je pre Debian
    dostupný. Pre väčšinu z nich však existujú náhrady
    navrhnuté s cieľom napodobniť najlepšie vlastnosti proprietárnych programov s
    pridanou hodnotou, že sú <a href="free">slobodný softvér</a>.</p>

    <p>Nedostatok kancelárskych programov ako napríklad Word alebo Excel by už nemal byť 
    problém, pretože Debian obsahuje tri kompletné sady 
    <a href="free">slobodných</a> kancelárskych balíkov,
    <a href="http://www.libreoffice.org/">LibreOffice</a>,
    <a href="https://www.calligra.org/">Calligra</a> a
    <a href="https://wiki.gnome.org/Projects/GnomeOffice">aplikácie GNOME office</a>.
    </p>

    <p>Dostupné sú aj rôzne proprietárne kancelárske balíky:
    <a href="http://www.vistasource.com/en/apl.php">Applixware
    (Anyware)</a>, 
    <a href="http://www.hancom.com/">Hancom Office</a>,
    <a href="http://xibios.free.fr/">Axene</a> a iné.
    </p>

    <p>Pre záujemcov o databázy Debian ponúka dva populárne systémy riadenia bázy dát:
    <a href="https://www.mysql.com/">MySQL</a> a
    <a href="https://www.postgresql.org/">PostgreSQL</a>.
    Dostupné pre GNU/Linux sú aj <a href="https://www.sap.com/community/topic/maxdb.html">SAP DB</a>,
    
    <a href="https://www.ibm.com/analytics/us/en/technology/informix/">Informix</a>,
    <a href="https://www.ibm.com/analytics/us/en/technology/db2/db2-linux-unix-windows.html">IBM DB2</a>
    a iné.
    </p>

# This figures need to be updated:
    <p>Začína vzrastať počet rôznych proprietárnych programov,
    pretože čoraz viac spoločností objavuje silu GNU/Linuxu
    alebo GNU/kFreeBSD a
    jeho rozsiahly nepokrytý trh s rapídne rastúcou základňou používateľov
    (Keďže GNU/Linux a GNU/kFreeBSD možno slobodne distribuovať, nemožno odhadnúť počet používateľov
    na základe počtu predajov. Najlepšie odhady sú, že GNU/Linux má 5&nbsp;% trhu,
    čo znamená 15&nbsp;miliónov používateľov na začiatku roku 2001).
   </p>
</dd>

<dt><em>„Debian je zložité nastaviť.“</em></dt>

    <dd>Uvedomte si, že toto vraví o nastavení a nie inštalácii, keďže mnohí ľudia
    zistili, že počiatočná inštalácia Debianu je ľahšia ako pri Windows. Veľa hardvéru
    (napríklad tlačiarne) by však bolo možné nastaviť jednoduchšie. Tiež,
    niektorý softvér by mohol mať skripty, ktoré by používateľa previedli procesom
    nastavenia (aspoň tými najčastejšími). Na tejto oblasti
    sa stále pracuje.
</dd>

<dt><em>„Nie všetok hardvér je podporovaný.“</em></dt>

    <dd>Konkrétne veľmi nový, veľmi starý alebo naozaj zriedkavý hardvér. Taktiež
    hardvér, ktorý závisí na komplexných softvérových „ovládačoch“, ktoré 
    výrobca dodáva iba pre Windows (napríklad softvérové modemy alebo niektoré
    zariadenia Wi-Fi
    v notebookoch). Napriek tomu je vo väčšine prípadov dostupný ekvivalentný hardvér, ktorý
    funguje v systéme Debian. Niektorý hardvér nie je podporovaný, pretože sa výrobca
    rozhodol neuverejniť špecifikáciu hardvéru. Toto je tiež oblasť
    na ktorej sa stále pracuje.</dd>

</dl>

<p>Ak vás vyššie spomenuté dôvody nepresvedčili používať Debian, zoberte do úvahy
nasledovné: nízka cena (vlastne len na úrovni ceny za sieťové pripojenie), ľahká
inštalácia a plná viacúlohovosť, čo môže ľahko zdvojnásobiť vašu
produktivitu. Ako si môžete dovoliť neskúsiť ho?
</p>

# <p>Súvisiace odkazy:
# http://alexsh.hectic.net/debian.html
