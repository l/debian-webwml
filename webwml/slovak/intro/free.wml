#use wml::debian::template title="Čo znamená Slobodný?" NOHEADER="yes"
#use wml::debian::translation-check translation="1.19" maintainer="Matej Kovac"

<H1>Čo znamená Slobodný? <tt>alebo</tt> Čo myslíte pod Slobodným software?</H1>

<p><strong>Poznámka:</strong> Vo Februári 1998 sa začal nahrádzať termín
"<a href="http://www.gnu.org/philosophy/free-sw.html">Slobodný (Free) Software</a>"
termínom "<a href="http://www.opensource.org/docs/definition.html">Otvorený (Open Source)
Software</a>". Ako bude z nasledujúcej diskusie jasné,
oba termíny v základe odkazujú na to isté.

<p>Mnoho ľudí nových vo svete slobodného, či voľne šíriteľného (free) software je zmätených, preto že
slovo "free" v termíne "free software" nie je použité tak, ako by to očakávali.
Pre nich "free" znamená "zadarmo".
Anglický slovník obsahuje takmer dvadsať významov slova "free".
Iba jeden z nich však znamená "zadarmo".  Všetky ostatné sa vzťahujú na voľnosť, slobodu
a neprítomnosť zábran.  Keď hovoríme o <em>Slobodnom (Free) Software</em>,
myslíme slobodu, nie cenu.

<p>Free software, ktorý je voľný iba z toho pohľadu že zaň nemusíte platiť
aby ste ho mohli používať, je len veľmi ťažko slobodným.  Jeho šírenie môže byť zakázané,
a takmer určite ho nebudete môcť svojpomocne vylepšiť.  Software
licencovaný zadarmo je obyčajne používaný ako zbraň v marketingových kampaniach na
propagovanie príbuzného produktu, alebo vysunutie menšej konkurencie z&nbsp;trhu.
Nie je žiadna garancia, že bude stále zadarmo.

<P>Skutočný free software je slobodný vo všetkom.  Software publikovaný podľa zásad
"všeobecného prospechu" (anglicky: public domain), môže byť zabraný a použitý v neslobodných programoch. Ľubovoľné
vylepšenia urobené neskôr sú pre spoločnosť stratené.
Aby free software zostal slobodný, musí mať copyright a byť licencovaný.

<P>Pre nezainteresovaných je software "free", alebo nie je. Skutočnosť
je však omnoho komplikovanejšia. Na pochopenie čo všetko ľudia
implikujú keď nazývajú software "free" musíme podstúpiť malú túru
do sveta softwarových licencií.

<P>Copyright je metóda ochrany práv autora
najrôznejších výsledkov jeho práce.
V takmer všetkých krajinách, software ktorý napíšete ma copyright automaticky.
Licencia je povolenie autora na použitie jeho tvorby (v tomto prípade, programu)
inými, takým spôsobom, ktorý je pre oboch akceptovateľný.
Je iba na autorovi či stanoví v licencii, ako jeho software môže byť použitý.
Podrobnejšie informácie o copyrighte nájdete na 
<A HREF="http://www.copyright.gov/">http://www.copyright.gov/</A>.

<P>Samozrejme, že rôzne okolnosti si vyžadujú rôzne licencie.
Softwarové spoločnosti sa snažia svoje aktíva chrániť, takže uvoľňujú len skompilovaný kód
(ktorý nie je pre ľudí čitateľný) a obmedzujú použitie software.
Na druhej strane, autori slobodného software obyčajne hľadajú kombináciu nasledovného:
<UL>
<LI>Neumožniť použitie ich kódu v neslobodnom software. Keďže uvoľňujú svoj kód na použitie
    všetkým, nechcú aby niektorí tento kód prevzali do svojich uzavretých aplikácií.
    V tomto prípade je použitie kódu založené na dôvere: môžete ho používať,
    pokiaľ zachovávate rovnaké pravidlá.
<LI>Ochránenie identity autorstva kódu. Ľudia sú pyšný na svoju prácu,
    a nechcú aby ktokoľvek prišiel a vymazal ich meno, alebo dokonca tvrdil,
    že je autorom.
<LI>Distribúcia zdrojového kódu. Jeden z problémov pri množstve komerčných aplikácií je,
    že nemôžete opraviť chyby, alebo ich upraviť, lebo zdrojový kód nie je k dispozícii. Taktiež, firma
    sa môže rozhodnúť, že prestane podporovať hardware, ktorý používate. Množstvo slobodných licencií
    prikazuje distribúciu zdrojového kódu. To umožňuje užívateľom
    prispôsobiť si software pre ich potreby. Rovnako to má aj ďalšie
    dôsledky, ktoré rozoberieme neskôr.
<LI>Požadovanie po každom diele, ktoré obsahuje časti ich práce (takéto diela sa v diskusiách
    o&nbsp;copyrighte nazývajú <em>odvodené</em>) použiť rovnakú licenciu.
</UL>

<P>Veľa ľudí píše vlastnú licenciu. To nie je dobre, keďže písanie
licencie ktorá znamená to, čo zamýšľate, je plné neviditeľných prekážok. Slovosled je príliš často
nejednoznačný, alebo podmienky v licencii si navzájom odporujú.
Písanie licencie, ktorá by obstála na súde je ešte ťažšie.
Našťastie, existuje mnoho napísaných licencií ktoré
stanovujú to, čo autor požaduje.

<P>Tri najčastejšie licencie sú:
<UL>
<LI><A HREF="http://www.gnu.org/copyleft/gpl.html">GNU General Public
License (GPL)</A>. Základné informácie o softwarových licenciách
a kópia licencie sa nachádza na
<A HREF="http://www.gnu.org/copyleft/copyleft.html">stránkach GNU</A>.
Toto je najpoužívanejšia licencia pre slobodný software na svete.

<LI><A HREF="http://www.opensource.org/licenses/artistic-license.php">Artistic License (Umelecká licencia)</A>.

<LI><A HREF="$(HOME)/misc/bsd.license">BSD style license (Licencia na štýl BSD)</A>.
</UL>
<!--
Clearly, no single license will fit everyone's needs. To help people select
the license that is most appropriate for them, you might like to look at
our <A HREF="license_disc">comparison of common Free Software licenses</A>.
-->

<P>Niektoré zo spoločných charakteristík týchto licencií:
<UL>
<LI>Software môžete inštalovať na ľubovoľný počet počítačov.
<LI>Ľubovoľný počet ľudí môže používať software súčasne.
<LI>Môžete urobiť ľubovoľné množstvo kópií daného software a dať
    ich komukoľvek (slobodná, alebo otvorená distribúcia).
<LI>Nekladú žiadne obmedzenia na modifikovanie software (okrem udržania niektorých
    častí neporušených).
<LI>Nekladú žiadne obmedzenia na distribúciu, alebo dokonca predaj daného software.
</UL>

<P>Posledný bod, ktorý umožňuje software predávať za peniaze, sa zdá byť
proti všetkým ideám slobodného software. Je to však jedna z jeho najsilnejších stránok.
Keďže licencia umožňuje distribúciu zdarma, tak keď niekto kópiu získa,
môže ju distribuovať sám. Môže sa dokonca pokúsiť ju predať.
V skutočnosti, prakticky netreba peniaze na vyhotovenie elektronickej
kópie software. Dopyt a ponuka budú udržiavať nízku cenu. Ak je
pre nejaký veľký software, alebo nejakú zbierku software výhodná
distribúcia na nejakom médiu, ako napríklad CD, vydavateľ si môže účtovať
koľko sa mu páči. Ak je však zisk neúmerne veľký, ďalší dodávatelia
vstúpia na trh a konkurencia cenu zníži.
Výsledkom je, že vydanie Debianu na niekoľkých CD si môžete kúpiť za pár dolárov.

<P>Aj keď slobodný software nie je úplne zbavený všetkých obmedzení (to je umožnené len uvoľnením podľa
zásad "všeobecného prospechu", anglicky: public domain), dáva užívateľom flexibilitu
nato, aby urobili svoju prácu, a zároveň chráni
práva autora. To je sloboda.

<P>Projekt Debian všemocne slobodný software podporuje. Keďže existuje mnoho rôznych
licencií, ktoré sa na software používajú, vypracovali sme
<A HREF="../social_contract#guidelines">Zásady Slobodného Software - Debian Free Software Guidelines (DFSG)</A>,
praktickú definíciu toho,
čo považujeme za slobodný software. V hlavnej (main) časti Debianu sa môže ocitnúť
len software, ktorý vyhovuje definícii DFSG.
