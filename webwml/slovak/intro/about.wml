#use wml::debian::template title="O Debiane"
#include "$(ENGLISHDIR)/releases/info"
#use wml::debian::translation-check translation="1.60" maintainer="Matej Kovac"

# Original translator: Roman Benko
# Minor corrections and incorporation of translation to Debian web: Stanislav Valasek

<ul>
<li><a href="#what">Čo je vlastne Debian?</a></li>
<li><a href="#free">Je úplne slobodný?</a></li>
<li><a href="#CD">Hovoríte slobodný, ale CD médiá/konektivita stoja peniaze!</a></li>
<li><a href="#disbelief">Väčšina softwaru stojí stovky dolárov. Ako sa tomu dokážete vyhnúť?</a></li>
<li><a href="#hardware">Aký hardware je podporovaný?</a></li>
<li><a href="#info">Pred tým, ako sa rozhodnem, potrebujem viac informácií.</a></li>
<li><a href="#why">Ešte stále nie som rozhodnutý. Aké sú hlavné "pre" a "proti" u Debianu?</a></li>
<li><a href="#install">Ako môžem získať Debian?</a></li>
<li><a href="#support">Nemôžem si poradiť s problémom.
		Kde môžem získať pomoc?</a></li>
<li><a href="#who">Kto vlastne ste?</a></li>
<li><a href="#users">Kto používa Debian?</a></li>
<li><a href="#history">Ako to všetko začalo?</a></li>
</ul>


<h2><a name="what">Čo je vlastne Debian?</a></h2>

<p>The <a href="$(HOME)/">Debian Project</a> je združenie
jednotlivcov, ktorí vytvárajú <a href="free">slobodný</a>
operačný systém. Tento operačný systém sa nazýva
<strong>Debian GNU/Linux</strong>, alebo skrátene <strong>Debian</strong>.

<p>Operačný systém je sada základných programov a nástrojov, vďaka ktorým
Váš počítač dokáže pracovať.
Srdcom operačného systému je jadro. Jadro je najzákladnejším programom v počítači
a vykonáva všetky základné operácie a umožňuje spúšťať iné programy.

<p>Debian momentálne používa jadro <a href="http://www.kernel.org/">Linux</a>.
Linux je software, ktorého základ napísal
<a href="http://www.cs.helsinki.fi/u/torvalds/">Linus Torvalds</a>
a vyvíjajú ho tisícky programátorov na celom svete.

<p>Pokračujú však práce na tom, aby Debian pracoval aj s inými jadrami, 
primárne s jadrom
<a href="http://www.gnu.org/software/hurd/hurd.html">Hurd</a>.
Hurd je kolekcia serverov, ktoré bežia nad mikrojadrom (ako Mach) a implementujú
rozdielne vlastnosti. Hurd je slobodný software, vytváraný projektom
<a href="http://www.gnu.org/">GNU</a>.

<p>Veľká časť základných nástrojov, ktoré tvoria operačný systém pochádza
z projektu <a href="http://www.gnu.org/">GNU</a>; odtiaľ
aj názvy: GNU/Linux a GNU/Hurd.
Tieto nástroje sú tak isto slobodné.

<p>Samozrejme to, čo ľudia chcú, je aplikačný software: programy,
ktoré by im pomohli dosiahnuť to, čo potrebujú urobiť, od editovania dokumentov,
podpory podnikania a hrania hier až po programovanie ďalšieho softwaru. Debian prichádza
s viac ako <packages_in_stable> <a href="$(DISTRIB)/packages">balíčkami</a> (predkompilovaný
pribalený software pripravený na jednoduchú inštaláciu na Váš
počítač) &mdash; a to všetko vo forme <a href="free">slobodného softwaru</a>.

<p>Je to niečo ako veža. Základom je jadro.
Nad ním sú všetky základné nástroje.
Ďalej nasleduje software, ktorý na počítači spúšťate.
Na vrchole tejto veže je Debian - dôkladne zorganizovaný
tak, aby vsetko fungovalo spolu tak, ako má.

<h2>Je úplne <a href="free" name="free">slobodný?</a></h2>

<p>Možno sa budete čudovať: prečo by mali ľudia strávit hodiny na úkor svojho času
písaním softwaru, jeho balíčkovaním a potom sa toho všetkého <EM>vzdať</EM>?
Odpovede sú rôzne, rovnako ako ľudia, ktorí prispievajú.
Niektorí ľudia radi pomáhajú iným.
Mnohí píšu programy, aby sa naučili viac o počítačoch.
Stále viac a viac ľudí hľadá cesty, ako sa vyhnúť vysokým
cenám softwaru.
Rastie množstvo prispievateľov ktorý takto vyjadrujú svoju vďaku za všetok slobodný software, ktorý
získali od ostatných.
Mnohí vytvoria na univerzitách slobodný software, aby pomohli
širokému použitiu výsledkov svojho výskumu.
Firmy pomáhajú udržiavať slobodný software, takže majú čo povedať do toho, ako by mal byť tento
vyvíjaný -- neexistuje rýchlejšia cesta, ako sa dopracovať k novej vlastnosti ako implementovať ju vlastnými silami!
Mnoho z nás to samozrejme robí, pretože nás to proste baví.

<p>Kedže sa Debian takto angažuje na poli slobodného softwaru, považovali sme za užitočné, aby
táto skutočnosť bola sformulovaná do písaného dokumentu. A tak sa zrodila naša
<a href="$(HOME)/social_contract">Spoločenská zmluva</a>.

<p>Napriek tomu, že Debian verí v slobodný software, existujú prípady, keď ľudia chcú alebo musia
nainštalovať neslobodný software do svojich počítačov. Debian ich bude podporovať vždy, keď to bude možné.
Existuje neustále sa zväčšujúce množstvo balíčkov, ktorých výhradnou úlohou je inštalovať neslobodný software
do systému Debian.

<h2><a name="CD">Hovoríte slobodný, ale CD médiá/konektivita stoja peniaze!</a></h2>

<p>Možno sa budete pýtať: Ak je software slobodný, prečo musím platiť
výrobcovi za CD médiá, alebo ISP za stiahnutie tohto softwaru?

<p>Keď si kupujete CD médium, platíte za niekoho čas, za výdavky
na vytvorenie CD médií a za riziko (v prípade, že ich nepredajú všetky). Inými slovami,
platíte za fyzické médium použité na doručenie softwaru,
nie za software ako taký.

<p>Ak používame slovíčko "slobodný", myslíme tým <strong>slobodu</strong>
softwaru a nie to, že je zadarmo. Môžete si prečítať viac o tom,
<a href="free">čo si myslíme o "slobode softwaru"</a> a tiež to, čo hovorí na túto tému
<a href="http://www.fsf.org/licensing/essays/free-sw.html">Free Software
Foundation</a>.

<h2><a name="disbelief">Väčšina softwaru stojí stovky dolárov. Ako sa tomu dokážete vyhnúť?</a></h2>

<p>Lepšia otázka je, že ako dokážu softwarové spoločnosti pýtať za software tak veľa?
Výroba softwaru nie je ako výroba auta. Ak raz vyrobíte jednu kópiu Vášho softwaru,
produkčné náklady na vyrobenie milióna ďalších kópií sú malé (toto je dôvod, prečo má Microsoft
miliardy v banke).

<p>Pozrite sa na to z iného uhla: ak by ste mali na Vašom dvore nekonečnú zásobu piesku,
iste by ste boli ochotní poskytnúť ho ostatným. Napriek tomu by bolo hlúpe platiť
za jeho odvoz. A teda by ste po záujemcoch žiadali, aby si prišli ku Vám ten piesok sami vziať
(čo je ekvivalentné k sťahovaniu zo siete). Ďalšia možnosť pre záujemcov o Váš piesok by bola zaplatiť
niekoho, kto by im ho doviezol až pred vlastné dvere (čo je ekvivalentom pre zakúpeniu CD).
Toto je presná ukážka toho, ako Debian funguje a prečo je väčšina CD/DVD médií tak lacná
(len okolo 12 US dolárov za 4 DVD médiá).

<p>Debian nezarába žiadne peniaze z predaja CD médií.
Zároveň však peniaze potrebujeme na platbu výdajov, ako je napríklad registrácia domény
alebo hardware. Preto Vás prosíme, aby ste si kúpili CD médium od jedného z
<a href="../CD/vendors/">CD predajcov</a>, ktorý potom časť
Vašej platby <a href="$(HOME)/donations">venuje</a> Debianu.

<h2><a name="hardware">Aký hardware je podporovaný?</a></h2>

<p>Debian bude fungovať takmer na všetkých osobných počítačoch, vrátane väčšiny starších
modelov. Každé nové vydanie Debianu v zásade podporuje väčšie množstvo
počítačových architektúr. Kompletný zoznam tých, ktoré sú momentálne podporované
nájdete v <a href="../releases/stable/">dokumentácii pre stabilné vydanie</a>.

<p>Takmer všetok bežný hardware je podporovaný.
Ak si chcete byť istý, že všetky zariadenia pripojené k Vášmu počítaču
sú podporované, pozrite si 
<a href="http://www.tldp.org/HOWTO/Hardware-HOWTO/">Linux Hardware
Compatibility HOWTO</a>.

<p>Existuje niekoľko spoločností, ktoré sťažujú podporu tým, že neuverejňujú špecifikácie
svojho hardwaru. Znamená to, že možno nebudete schopní používať ich hardware
s GNU/Linuxom. Niektoré spoločnosti poskytujú neslobodné ovládače, je to ale
problém, pretože spoločnosť môže neskôr v budúcnosti ukončiť svoju činnosť alebo podporu
pre hardware, ktorý vlastníte. Odporúčame Vám, aby ste kupovali hardware len
od výrobcov, ktorí poskytujú <a href="free">slobodné</a> ovládače pre svoje
produkty.

<h2><a name="info">Hľadám viac informácií.</a></h2>

<p>Možno si budete chcieť pozrieť naše <a href="$(DOC)/FAQ/">FAQ</a>.
 
<h2><a name="why">Stále nie som rozhodnutý.</a></h2>

<p>Nespoliehajte sa na to, čo tvrdíme - vyskúšajte si Debian sami. Kedže diskový priestor
sa stáva stále lacnejším, pravdepodobne môžete pre Debian vyhradiť okolo 2GB.
Ak nechcete, alebo nepotrebujete grafické prostredie, 600MB postačí.
Debian je možné na takto vyhradený priestor jednoducho
nainštalovať a dokáže koexistovať s inými OS. V prípade, že potrebujete viac miesta,
môžete jednoducho zmazať niektorý z Vašich nainštalovaných OS (a možno potom, ako
spoznáte silu Debianu, si trúfame povedať, že už nebudete chcieť Debian odstrániť).

<p>Pri skúšaní nového operačného systému strávite určitý čas a
je pochopiteľné, že zrejme budete mať nejaké výhrady. Z tohto dôvodu
sme pripravili <a href="why_debian">zoznam "pre" a "proti" Debianu</a>. Tento
zoznam by Vám mal pomôcť pri rozhodovaní sa. Dúfame, že oceníte našu
úprimnosť a otvorenosť.

<h2><a name="install">Ako môžem získať Debian?</a></h2>

<p>Najobľúbenejšou metódou je inštalovať Debian z CD média, ktoré si môžete zakúpiť
za cenu média od jedného z výrobcov CD médií. Ak máte dobré pripojenie k Internetu,
môžete si stiahnuť a nainštalovať Debian z Internetu.</p>

<p>Prosíme Vás, aby ste si pre viac informácií pozreli
<a href="../distrib/"> naše stránky o získaní Debianu.</a></p>

<p>Ak ste to ešte neurobili, možno si najprv budete chcieť pozrieť
<a href="http://www.tldp.org/HOWTO/Hardware-HOWTO/">Linux Hardware
Compatibility HOWTO</a>.

<p>Nezabudnite si pozriet <a href="$(DISTRIB)/packages">balíčky</a>,
ktoré ponúkame. (Dúfame, že nebudete zastrašený absolútnymi číslami).

<h2><a name="support">Nemôžem si poradiť s problémom.
Kde môžem získať pomoc?</a></h2>

<p>Pomoc môžete získať v prvom rade tak, že si prečítate dokumentáciu,
ktorá je dostupná ako na webe, tak aj v balíčkoch, ktoré inštalujete do Vášho systému.
Ďalej nás môžete kontaktovať prostredníctvom mailinglistov alebo IRC siete.
Je tu tiež možnosť najať si na vyriešenie problémov konzultanta.</p>

<p>Pozrite si prosím dostupnú <a href="../doc/">dokumentáciu</a> a
stránky o <a href="../support">podpore</a>.</p>

<h2><a name="who">Kto vlastne ste?</a></h2>

<p>Debian je produkovaný takmer tisíckou aktívnych
<a href="$(DEVEL)/people">vývojárov</a> z
<a href="$(DEVEL)/developers.loc">celého sveta</a>, ktorí prispievajú
dobrovoľne vo svojom voľnom čase.
Niekoľkí vývojári sa dokonca stretli aj osobne.
Komunikácia primárne prebieha prostredníctvom emailu (mailinglisty na
lists.debian.org) a IRC (kanál #debian na irc.debian.org).
</p>

<p>Projekt Debian má dôkladne <a href="organization">organizovanú
štruktúru</a>. Viac informácií o tom, ako Debian vyzerá zvnútra
nájdete vo <a href="$(DEVEL)/">vývojárskom kútiku</a>.</p>

<h2><a name="users">Kto používa Debian?</a></h2>

<p>Napriek tomu, že nie su dostupné presné štatistiky (kedže Debian
nevyžaduje od užívateľov registráciu), existuje pomerne dosť silných dôkazov o tom, že Debian
používa široké spektrum organizácií od malých až po veľké a
taktiež tisícky jednotlivcov. Pozrite si našu stránku <a href="../users/">Kto
používa Debian?</a>, kde nájdete zoznam organizácií, ktoré
zaslali krátky popis, ako a prečo používajú Debian.

<h2><a name="history">Ako to všetko začalo?</a></h2>

<p>Debian vytvoril v Auguste 1993 Ian Murdock ako novú distribúciu,
ktorá mala byť otvorená a založená na Linuxe a GNU. Debian bol zamýšľaný
ako precízne a svedomité spojenie týchto vecí do jedného celku a
podobne bola plánovaná aj jeho údržba a podpora. Začal ako malá, úzko prepojená
skupina hackerov, ktorí používali slobodný software a postupne vyrástol do podoby veľkej,
dobre zorganizovanej komunity vývojárov a užívateľov. Pozrite si
<a href="$(DOC)/manuals/project-history/">detailnú históriu</a>.

<p>Kedže sa na to pýta mnoho ľudí - Debian sa vyslovuje /&#712;de.bi.&#601;n/.
Jeho meno je spojením mien tvorcu Debianu Iana Murdocka a jeho ženy
Debry.
