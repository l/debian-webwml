#use wml::debian::template title="Защо да предпочетете Дебиан"
#use wml::debian::translation-check translation="1.60"
#include "$(ENGLISHDIR)/releases/info"

<p>Благодарим ви, че обмисляте възможността да използвате Дебиан ГНУ/Линукс.
Ако не сте достатъчно убедени защо би трябвало да опитате Дебиан, помислете
върху следното: </p>

<dl>
<dt><strong>Дебиан се поддържа от потребителите си.</strong></dt>

    <dd>Ако нещо има нужда да бъде оправено или подобрено, ние просто го прaвим.</dd>

<dt><strong>Поддръжка без аналог</strong></dt>

    <dd>E-mail, изпратен на някой от нашите <a
    HREF="$(HOME)/MailingLists/">пощенски списъци</a> често получава отговор до
    в рамките на 15 минути, при това безплатно и от хората, разработвали Дебиан.
    Сравнете това с традиционната телефонна поддръжка – часове прекарани на
    платен телефон, при това само за да се свържете с някого, който не познава
    системата достатъчно дори за да разбере въпроса ви.</dd>

<dt><strong>Няма да сте сами в избора си</strong></dt>

    <dd>Много организации и отделни потребители ползват Дебиан. Вижте нашата
    страница <a HREF="$(HOME)/users/">Кой използва Дебиан?</a>, където известни
    фирми споделят как и защо използват Дебиан.</dd>

<dt><strong>Най-добрата пакетна система в света.</strong></dt>

    <dd>Писна ли Ви от стари файлове, останали от програми от преди три версии,
    които задръстват системата ви? Или да инсталирате софтуер само за да
    установите, че това срива системата ви поради конфликти между различни
    програми? Dpkg - прецизната пакетираща система на Дебиан се грижи за тези
    проблеми вместо вас.</dd>

<dt><strong>Лесна инсталация</strong></dt>

    <dd>Ако сте чували, че ГНУ/Линукс е труден за инсталиране, значи напоследък
    не сте опитвали Дебиан. Процесът на инсталация се подобрява непрекъснато.
    Инсталацията е възможна от компактдиск, ДОС, флопидиск или дори по
    мрежата.</dd>

<dt><strong>Невероятно много програми</strong></dt>

    <dd>Дебиан идва с повече от <a
    HREF="$(HOME)/distrib/packages"><packages_in_stable> различни програми</a>.
    Всички те са <a HREF="free">свободни</a>. Ако имате собственически софтуер,
    който върви под ГНУ/Линукс, можете да продължите да го ползвате – възможно е
    дори да има инсталатор за Дебиан, който автоматично ще настрои всичко
    вместо вас.</dd>

<dt><strong>Добре интегрирани пакети</strong></dt>

    <dd>Дебиан превъзхожда всички други дистрибуции с това колко добре са
    интегрирани пакетите. Тъй като целия софтуер е пакетиран от група
    единомишленици, всички пакети не просто се намират на едно място, а можете
    и да сте сигурни, че сме работили върху всички проблеми свързани с техните
    зависимости от други програми или библиотеки. Според нас форматът deb има
    предимства пред формата rpm, едно от които е интеграцията между пакетите,
    която прави системата на Дебиан по-стабилна.

<dt><strong>Изходен код</strong></dt>

    <dd>Ако сте разработчик на софтуер ще оцените факта, че има стотици
    инсрументи за програмиране и поддръжка на езици, плюс милиони редове
    изходен код в базовата система. Целия софтуер в основната дистрибуция
    (main) отговаря на <a HREF="$(HOME)/social_contract#guidelines">Препоръките
    на Дебиан за свободен софтуер</a>. Това означава, че можете свободно да
    ползвате този код за да се учите от него или да го включите в нови свободни
    проекти. Има също изобилие от инструменти и код, подходящи за използване в
    комерсиални проекти.</dd>

<dt><strong>Лесно обновяване</strong></dt>

    <dd>Благодарение на използваната пакетната система, обновяването до по-нова
    версия на Дебиан е бързо и лесно. Просто напишете в конзолата <tt>apt-get
    update ; apt-get dist-upgrade</tt> (или <tt>aptitude update; aptitude
    dist-upgrade</tt> в по-новите издания) и можете да обновите системата си от
    компактдиск за броени минути или пък насочете apt към един от над 300-те <a
    HREF="$(HOME)/mirror/list">огледални сървъра</a> и обновете през
    Интрнет.</dd>

<dt><strong>Множество архитектури и ядра</strong></dt>

    <dd>В момента Дебиан поддържа влечатляващ брой процесорни архитектури:
    alpha, amd64, armel, hppa, i386, ia64, mips, mipsel, powerpc, s390, and
    sparc. Освен с Linux е възможна работата и с ядрото GNU Hurd и ядрото на
    проекта FreeBSD, а debootstrap позволява инсталирането на почти всякакво
    устройство. </dd>

<dt><strong>Система за следене на грешките</strong></dt>

    <dd><a HREF="http://bugs.debian.org/">Системата за следене на грешките</a>
    в Дебиан е достъпна за всички. Ние не се опитваме да скрием факта, че
    програмите не винаги работят по начина, по който потребителите желаят.
    Потребителите са насърчавани да докладват за грешки и получават съобщение
    кога и как грешките са отстранени. Тази система позволява на Дебиан да
    реагира на проблемите бързо и честно.</dd>

</dl>

<p>Ако все още не използвате ГНУ/Линукс, следните предимства могат да са ви
полезни:
</p>

<dl>

<dt><strong>Стабилност</strong></dt>

    <dd>Има много случаи на машини, работещи повече от година без рестартиране.
    При тях рестартиране се налага единствено при проблеми с
    електрозахранването или за подмяна на хардуерен компонент. Сравнете това с
    други системи, които се сриват по няколко пъти на ден.</dd>

<dt><strong>Бързина и ниски изисквания за оперативна памет</strong></dt>

    <dd>Други операционни системи може да са също толкова бързи в една или
    друга област, но бидейки базирана на ГНУ/Линукс, Дебиан е много бърза и
    понякога дори програми за Windows, изпълнявани под ГНУ/Линукс с използване
    на емулатор вървят <b>по-бързо</b> отколкото в естественото си
    обкръжение.</dd>

<dt><strong>Драйверите за повечето хардуерни компоненти са написани от
потребители на ГНУ/Линукс, а не от производителите.</strong></dt>

    <dd>Макар да предполага по-късна ефективна поддръжка на новия хардуер и
    липса на поддръжка за някои компоненти, това позволява поддръжка на
    хардуера дълго след спирането му от производство или закриване на фирмата
    производител. Опитът показва, че драйверите с отворен код обикновено са
    много по-добри.</dd>

<dt><strong>Добра сигурност</strong></dt>

    <dd>Дебиан и обществото около свободния софтуер реагират бързо на проблеми
    със сигурността. Обикновено коригирани пакети се разпространяват в рамките
    на няколко дни. Наличието на изходния код позволява използването на открит
    метод за работа, което предотратява използването на лоши практики по
    сигурността. В повечето проекти за свободен софтуер се използват системи
    за оценка на промените, които откриват евентуални проблеми със
    сигурността още в зародиш.</dd>

<dt><strong>Софтуер за сигурност</strong></dt>

    <dd>Мнозина не осъзнават, че всичко изпратено по мрежата може да бъде
    видяно от всяка машина между подателя и получателя. В Дебиан има пакети на
    известния софтуер GPG (и PGP), който позволява поверително изпращане на
    електронна поща. В допълнение, ssh позволява създаването на сигурни връзки
    до други машини с инсталиран ssh.</dd>

</dl>

<p>Разбира се, Дебиан не е перфектна. Най-честите оплаквания са в три области:
</p>

<dl>

<dt><em><q>Липса на популярен комерсиален софтуер.</q></em></dt>

    <dd><p>Вярно е, че част от популярния софтуер не е наличен за ГНУ/Линукс.
    Има обаче програми, заместващи голяма част комерсиалния софтуер, предлагащи
    подобна функционалност и с предимството да са <a href="free">свободен
    софтуер</a>.</p>

    <p>Липсата на програми като Word или Excel вече не е проблем, защото Дебиан
    включва три офис пакета, съдържащи изцяло <a href="free">свободен
    софтуер</a> – <a href="http://www.openoffice.org/">OpenOffice</a>, <a
    href="http://www.koffice.org/">KOffice</a>, and <a
    href="http://live.gnome.org/GnomeOffice">GNOME Office</a>.</p>

    <p>Има и различни платени офис пакети:
    <a href="http://www.vistasource.com/en/apl.php">Applixware
    (Anyware)</a>, <a HREF="http://www.oracle.com/us/products/applications/open-office/index.html">Oracle Open Office</a>,
    <a href="http://www.hancom.com/">Hancom Office</a>,
    <a href="http://xibios.free.fr/">Axene</a> и други.</p>

    <p>За тези, които се интересуват от бази данни, Дебиан идва с две много популярни приложения за бази данни:
    <a HREF="http://www.mysql.com/">mySQL</a> и
    <a HREF="http://www.postgresql.org/">PostgreSQL</a>.
    <a href="http://www.sapdb.org/">SAP DB</a>,
    <a href="http://www.oracle.com/technetwork/topics/linux/whatsnew/index.html">Oracle</a>,
    <a href="http://www.ibm.com/software/data/informix/">Informix</a>,
    <a href="http://www.ibm.com/software/data/db2/linux/">IBM DB2</a>
    и други също са налични за ГНУ/Линукс.</p>

    <p>Количеството комерсиални програми расте все повече, като резултат на
    това, че все повече компании откриват мощта на ГНУ/Линукс и свързания
    развиващ се пазар с растящ брой потребители. (Понеже ГНУ/Линукс се
    разпространява свободно е невъзможно да се използват данните от продажбите
    за оценка на броя на потребителите. По приблизителни изчисления ГНУ/Линукс
    представлява 5% от пазара, което към началото на 2001г дава около 15
    милиона потребители.)
    </p>
</dd>

<dt><em><q>ГНУ/Линукс е труден за настройка.</q></em></dt>

    <dd>Забележете, че става дума за настройка, а не за инсталиране. Някои хора
    намират първоначалната инсталация на Дебиан по-лесна от тази на Windows.
    Добре би било ако настройката на хардуерните устройства (например принтери)
    беше по-лесна. Щеяе да е по-добре и ако имаше написана програма, която да
    води потребителя при настройването в типични ситуации. Това е
    област, в която се работи.
</dd>

<dt><em><q>Не се поддържат всички хардуерни компоненти.</q></em></dt>

    <dd>В частност съвсем новите, много старите или много редки хардуерни
    компоненти. Също и компоненти, зависещи от сложни драйвери, които
    производителите предлагат само за Windows (например софтуерни модеми или
    някои безжични мрежови карти за преносими компютри). В повечето случаи има
    аналогичен компонент, който работи с ГНУ/Линукс. Част от хардуера не се
    поддържан, защото производителите не представят хардуерната спецификация.
    Това е още една област, в която се работи.</dd>

</dl>

<p>Ако казаното дотук все още не ви е убедило, помислете върху следното: ниска
цена (стойността на мрежовия трафик), лесна инсталация и истинска
многозадачност, която лесно би могла да удвои продуктивността ви. Как може да
си позволите да не опитате?</p>

# <p>Още информация:
# http://alexsh.hectic.net/debian.html</p>
