<define-tag pagetitle>Излезе Дебиан ГНУ/Линукс 4.0</define-tag>
<define-tag release_date>2007-04-08</define-tag>
#use wml::debian::news
#use wml::debian::translation-check translation="1.4"

<p>Проектът Дебиан има удоволствието да ви съобщи, че след 21 месеца
непрекъснато разработване, официално излезе новата стабилна версия на Дебиан
ГНУ/Линукс 4.0 с кодово име <q>etch</q>. Дебиан ГНУ/Линукс е свободна
операционна система, която поддържа единадесет процесорни архитектури и включва
графичните среди KDE, GNOME и Xfce. Тази версия включва също и криптографски
софтуер, съвместимост с FHS v2.3, както и софтуер, разработен за версия 3.1 на
LSB.</p>

<p>Използвайки вече напълно интегрирания инсталационен процес, Дебиан
ГНУ/Линукс 4.0 идва с готова за употреба поддръжка на шифрирани дискови дялове.
Тази версия предлага и нов графичен интерфейс на инсталационната система,
поддържащ скриптове, съставни символи и сложни езици. Инсталационната система
на Дебиан ГНУ/Линукс е преведена на 58 езика.</p>

<p>Основна промяна в Дебиан ГНУ/Линукс 4.0 е системата за управлението на
пакети, която е сериозно подобрена в областта на сигурността и ефективността.
Secure версията на APT позволява да се проверява целостта на пакетите,
изтеглени от някой огледален сървър. Списъците на пакетите няма да бъдат
изтегляни изцяло, а във вид на кръпки (patch) с много по-малък размер, които
съдържат само разликите с по-ранните версии.</p>

<p>Дебиан ГНУ/Линукс може да работи на всякакви типове компютри, от джобни до
суперкомпютри и почти всички видове между тях. Поддържат се общо единадесет
архитектури: Sun SPARC (sparc), HP Alpha (alpha), Motorola/IBM PowerPC
(powerpc), Intel IA-32 (i386) и IA-64 (ia64), HP PA-RISC (hppa), MIPS (mips,
mipsel), ARM (arm), IBM S/390 (s390) и &ndash; новите за Дебиан ГНУ/Линукс 4.0
&ndash; AMD64 и Intel EM64T (amd64).</p>

<p>Дебиан ГНУ/Линукс може да бъде инсталиран от различни инсталационни медии като DVD и CD дискове, USB пръчици, дискети или от мрежа. GNOME е графичната среда по подразбиране и инсталационните й файлове се намират на първия CD диск. K Desktop Environment (KDE) и Xfce графичните среди могат да бъдат инсталирани от два нови алтернативни image файла. Също нови за Дебиан ГНУ/Линукс 4.0 са multi-arch CD и DVD дисковете, поддържащи инсталация на множество архитектури от един диск.</p>

<p>Дебиан ГНУ/Линукс може да бъде изтеглен (download) веднага чрез bittorrent (препоръчителния метод), jigdo или HTTP; прочетете <a href="$(HOME)/CD/">Дебиан ГНУ/Линукс на CD</a> за повече информация. Скоро новата версия ще бъде налична също и на DVD и CD-ROM при многобройните <a href="$(HOME)/CD/vendors">търговци</a>.</p>

<p>Тази версия включва многобройни обновления на софтуерни пакети, като K Desktop Environment 3.5.5a (KDE), обновена версия на GNOME графичната среда 2.14, Xfce 4.4 графичната среда, GNUstep desktop 5.2, X.Org 7.1, OpenOffice.org 2.0.4a, GIMP 2.2.13, Iceweasel (модифицирана unbranded версия на Mozilla Firefox 2.0.0.3), Icedove (модифицирана unbranded версия на Mozilla Thunderbird 1.5), Iceape (модифицирана unbranded версия на Mozilla Seamonkey 1.0.8), PostgreSQL 8.1.8, MySQL 5.0.32, GNU Compiler Collection 4.1.1, Linux ядро версия 2.6.18, Apache 2.2.3, Samba 3.0.24, Python 2.4.4 и 2.5, Perl 5.8.8, PHP 4.4.4 и 5.2.0, Asterisk 1.2.13, и повече от 18 000 други готови за използване софтуерни пакети.</p>

<p>Обновяването към Дебиан ГНУ/Линукс 4.0 от предишната версия Дебиан ГНУ/Линукс 3.1 с кодово име <q>sarge</q> е автоматично осигурено за повечето конфигурации от aptitude инструмента за управление на пакети и до известна степен също от apt-get инструмента за управление на пакети. Както винаги Дебиан ГНУ/Линукс системите могат да бъдат обновени съвсем безболезнено, без да има нужда от насилствено спиране на услугите, но все пак е много препоръчително да прочетете бележките по версиите за възможни проблеми. За детайлни инструкции относно инсталирането и обновяването на Дебиан ГНУ/Линукс, прочетете <a href="$(HOME)/releases/etch/releasenotes">Бележките по версията (release notes)</a>. Моля, имайте предвид, че тези бележки по версията ще бъдат променяни и подобрявани, както и превеждани на други езици в следващите седмици.</p>


<h2>За Дебиан</h2>

<p>Дебиан ГНУ/Линукс е свободна операционна система, разработваща се от над хиляда ентусиасти от цял свят, които комуникират помежду си чрез Internet. Дебиан се е посветил напълно на свободния софтуер, на обществената си същност и на своя отворен модел за разработване, което го прави уникален сред GNU/Linux дистрибуциите.</p>

<p>Ключовите силни страни на Дебиан проекта са неговото пълно посвещение на Debian Social Contract (Дебиан Договор с Обществеността) и неговото задължение да предлага най-добрата възможна операционна система. Дебиан 4.0 е още една важна стъпка в тази насока.</p>

<h2>Контакти</h2>

<p>За повече информация посетете web страницата на Дебиан на адрес <a href="$(HOME)/">http://www.debian.org/</a> или изпратете email на &lt;press@debian.org&gt;.</p>
