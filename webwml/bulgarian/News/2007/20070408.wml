<define-tag pagetitle>Излезе Debian GNU/Linux 4.0</define-tag>
<define-tag release_date>2007-04-08</define-tag>
#use wml::debian::news
#use wml::debian::translation-check translation="1.4"

<p>Проектът Debian има удоволствието да ви съобщи, че след 21 месеца непрекъснато разработване, официално излезе новата стабилна версия на Debian GNU/Linux 4.0 с кодовото име <q>etch</q>. Debian GNU/Linux е свободна операционна система, която поддържа единадесет процесорни архитектури и включва KDE, GNOME и Xfce графичните среди. Тази версия включва също и криптографски софтуер, съвместимост с FHS v2.3, както и софтуер, разработен за версия 3.1 на LSB.</p>

<p>Използвайки вече напълно интегрирания инсталационен процес, Debian GNU/Linux 4.0 идва с готова (out-of-the-box) поддръжка на криптирани дялове (partitions). Тази версия предлага и нов графичен интрерфейс на инсталационната система, поддържащ скриптове, съставни символи и сложни езици. Инсталационната система на Debian GNU/Linux е преведена на 58 езика.</p>

<p>Основна промяна в GNU/Linux 4.0 е системата за управлението на пакети, която е сериозно подобрена в областта на сигурността и ефективността.  Secure версията на APT позволява да се проверява целостта на пакетите, изтеглени от някой огледален сървър. Ъпдейтите на пакетите няма да бъдат изтегляни изцяло, а във вид на кръпки (patch) с много по-малък размер, които съдържат само разликите с по-ранните версии.</p>

<p>Debian GNU/Linux може да работи на всякакви типове компютри, от джобни до суперкомпютри и почти всички видове между тях. Поддържат се общо единадесет архитектури: Sun SPARC (sparc), HP Alpha (alpha), Motorola/IBM PowerPC (powerpc), Intel IA-32 (i386) и IA-64 (ia64), HP PA-RISC (hppa), MIPS (mips, mipsel), ARM (arm), IBM S/390 (s390) и &ndash; новите за Debian GNU/Linux 4.0 &ndash; AMD64 и Intel EM64T (amd64).</p>

<p>Debian GNU/Linux може да бъде инсталиран от различни инсталационни медии като DVD и CD дискове, USB пръчици, дискети или от мрежа. GNOME е графичната среда по подразбиране и инсталационните й файлове се намират на първия CD диск. K Desktop Environment (KDE) и Xfce графичните среди могат да бъдат инсталирани от два нови алтернативни image файла. Също нови за Debian GNU/Linux 4.0 са multi-arch CD и DVD дисковете, поддържащи инсталация на множество архитектури от един диск.</p>

<p>Debian GNU/Linux може да бъде изтеглен (download) веднага чрез bittorrent (препоръчителния метод), jigdo или HTTP; прочетете <a href="$(HOME)/CD/">Debian GNU/Linux на CD</a> за повече информация. Скоро новата версия ще бъде налична също и на DVD и CD-ROM при многобройните <a href="$(HOME)/CD/vendors">търговци</a>.</p>

<p>Тази версия включва многобройни ъпдейти на софтуерни пакети, като K Desktop Environment 3.5.5a (KDE), обновена версия на GNOME графичната среда 2.14, Xfce 4.4 графичната среда, GNUstep desktop 5.2, X.Org 7.1, OpenOffice.org 2.0.4a, GIMP 2.2.13, Iceweasel (модифицирана unbranded версия на Mozilla Firefox 2.0.0.3), Icedove (модифицирана unbranded версия на Mozilla Thunderbird 1.5), Iceape (модифицирана unbranded версия на Mozilla Seamonkey 1.0.8), PostgreSQL 8.1.8, MySQL 5.0.32, GNU Compiler Collection 4.1.1, Linux ядро версия 2.6.18, Apache 2.2.3, Samba 3.0.24, Python 2.4.4 и 2.5, Perl 5.8.8, PHP 4.4.4 и 5.2.0, Asterisk 1.2.13, и повече от 18 000 други готови за използване софтуерни пакети.</p>

<p>Ъпгрейдването към Debian GNU/Linux 4.0 от предишната версия Debian GNU/Linux 3.1 с кодово име <q>sarge</q> е автоматично осигурено за повечето конфигурации от aptitude инструмента за управление на пакети и до известна степен също от apt-get инструмента за управление на пакети. Както винаги Debian GNU/Linux системите могат да бъдат ъпгрейдвани съвсем безболезнено, без да има нужда от насилствено спиране на услугите, но все пак е много препоръчително да прочетете бележките по версиите за възможни проблеми. За детайлни инструкции относно инсталирането и ъпгрейдването на Debian GNU/Linux, прочетете <a href="$(HOME)/releases/etch/releasenotes">Бележките по версията (release notes)</a>. Моля, имайте предвид, че тези бележки по версията ще бъдат променяни и подобрявани, както и превеждани на други езици в следващите седмици.</p>


<h2>За Debian</h2>

<p>Debian GNU/Linux е свободна операционна система, разработваща се от над хиляда ентусиасти от цял свят, които комуникират помежду си чрез Internet. Debian се е посветил напълно на свободния софтуер, на обществената си същност и на своя отворен модел за разработване, което го прави уникален сред GNU/Linux дистрибуциите.</p>

<p>Ключовите силни страни на Debian проекта са неговото пълно посвещение на Debian Social Contract (Debian Договор с Обществеността) и неговото задължение да предлага най-добрата възможна операционна система. Debian 4.0 е още една важна стъпка в тази насока.</p>

<h2>Контакти</h2>

<p>За повече информация посетете web страницата на Debian на адрес <a href="$(HOME)/">http://www.debian.org/</a> или изпратете email на &lt;press@debian.org&gt;.</p>
