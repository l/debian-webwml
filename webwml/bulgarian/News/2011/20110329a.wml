<define-tag pagetitle>Достъпни са поправени ISO образи за Дебиан 6.0.1</define-tag>

<define-tag release_date>2011-03-29</define-tag>
#use wml::debian::news
#use wml::debian::translation-check translation="1.4"


<p>Тестове показаха наличието на няколко проблема в образите, подготвени за
<a href="$(HOME)/News/2011/20110319">ревизията 6.0.1</a>:</p>

<ol>
  <li><b>Използване на грешен код на инсталатора при <q>малките</q> компактдискове</b><br />
    Поради грешка в настройките на програмата, използвана за подготвянето на
    компактдисковете за мрежова инсталация и тези с размер на визитка, е бил
    използван код за инсталатора, предназначен за тестовата дистрибуция на
    Дебиан, вместо правилния код за Squeeze.</li>

  <li><b>Образи на DVD с неправилен размер за някои архитектури</b><br />
    По време на подготовката на изданието 6.0.0 Squeeze срещнахме проблеми с
    размера на някои компактдискове. След добавяне на бележките по изданието,
    алтернативния диск за КДЕ стана твърде голям за някои от архитектурите.
    Проблемът беше решен с цената на няколко бързи поправки в последния момент.
    За жалост (както често става при такива ситуации) се оказа, че тези
    поправки не работят добре при подготвянето на дисковете за следващата
    ревизия и предизвикват непредвидени проблеми. Някои от образите за 6.0.1,
    които трябваше да се с размер, подходящ за запис върху DVD се оказаха
    ограничени до приблизително 700 MiB.</li>

  <li><b>Липсващи файлове Packages и Sources на компактдисковете и DVD за обновяване</b><br />
    Между издаването на Lenny и Squeeze, значителна част от пакета debian-cd бе
    преработена с цел подобряване на четливостта и по-лесна бъдеща поддръжка.
    Преработката включваше изтриване на някои по-стари помощни програми,
    изглеждащи излишни. За беда това се оказа грешка. Две от програмите се
    използват от програмата <q>update-cd</q>, отговорна за генерацията на
    образите на носители с обновени пакети. Заради недоглеждането образите не
    бяха създадени коректно в деня на ревизията. Съдържанието бе наред, но
    липсваха файловете с обобщена информация Packages.gz и Sources.gz.</li>
</ol>


<p>Всеки от проблемите по-горе бе анализиран, а причината — идентифицирана.
Разработени бяха поправки и бяха генерирани и тествани нови файлове-образи.
Следвайки схемата на именуване на образите, коригираните файлове носят версия
<b>6.0.1a</b>, оповестявайки повторно създаване за поправка на грешки.</p>

<p>Потребителите, които са изтеглили образи версия 6.0.1 няма нужда да теглят
наново новите образи, освен ако са засегнати от някой от горните проблеми.
Най-лесният начин за създаване на поправени образи е да се използва <a
href="$(HOME)/CD/jigdo-cd/#how">jigdo</a> като се сканират вече изтеглените
образи за изтеглени файлове.</p>

<p>Поднасяме извиненията си за причиненото от горните проблеми неудобство.
Следващата задача на екипа за подготвяне на компактдискове е да внедри щателна
автоматична проверка на образите, с надежда, че това значително ще намали
възможността за подобни грешки в бъдеще.</p>


<h2>За Дебиан</h2>

<p>
Проектът Дебиан е основан през 1993г. от Иан Мърдок като напълно свободен
обществен проект. Оттогава проектът нарасна и днес е един от най-големите и
най-влиятелни проекти за разработване на софтуер с отворен код. Хиляди
доброволци от цял свят работят заедно чрез Интернет за създаване и поддържане
на софтуер за Дебиан. Преведена на 70 езика и поддържаща огромен диапазон
от компютърни архитектури, Дебиан нарича себе си <q>универсалната операционна
система</q>.
</p>

<h2>Информация за връзка</h2>

<p>За допълнителна информация се обърнете към уеб страниците на Дебиан
на адрес <a href="$(HOME)/">http://www.debian.org/</a> или пишете до
&lt;press@debian.org&gt;.</p>

