<define-tag pagetitle>„Жените в Дебиан“ предлагат обучение по компилиране на пакети от изходен код</define-tag>

<define-tag release_date>2011-05-02</define-tag>
#use wml::debian::news
#use wml::debian::translation-check translation="1.2"


<p>Запалени сте по Дебиан и обмисляте да помогнете? Ние ще ви помогнем с
основите.</p>

<p>Убедени сме, че много хора искат да допринесат за развитието на свободния
софтуер, но не знаят как да започнат. В Дебиан най-честата задача е
компилирането на пакети.</p>

<p>Проектът „Жените в Дебиан“ (Debian Women), съвместно с проекта „Отворен люк“
(OpenHatch) ще проведе обучение в IRC в помощ на желаещите да компилират от
изходен код първия си пакет и да приложат първата си кръпка.</p>

<h2>Обучението</h2>

<p>На седми май (събота) ще бъдат проведени две занятия в канала
<tt>#debian-women</tt> на сървъра irc.debian.org помагайки на желаещите да
компилират пакет за първи път.</p>

<p>Първото занятие за живеещите в Океания, Азия, Африка и Европа ще се
проведе от 11:00 UTC. Второто занятие е за живеещите в Америка и ще се
проведе от 22:00ч. UTC.</p>

<p>Можете да обърнете времето във вашия часови пояс с помощта на
<a href="http://www.timezoneconverter.com/cgi-bin/tzc.tzc">калкулатора на
часовите пояси</a>.</p>

<p>На разположение ще има хора, готови да отговарят на въпроси и да предложат
всякаква помощ през целия ден.</p>

<h2>Предназначение</h2>

<p>Занятията са насочени към всички, които да компилират пакет за Дебиан за
пръв път. Лесно е и не се изискват никакви предварителни познания освен
работеща система Дебиан (или Убунту или друга базирана на Дебиан система).
Специално искаме да поощрим жените, които искат да започнат да се занимават със
свободен софтуер, но всеки друг също е добре дошъл.</p>

<h2>Какво е IRC</h2>

<p>IRC е начин да се разговаря с текстови съобщения в реално време и може да се
използва за общуване с общността на Дебиан. Свързването с IRC може да стане
например с програмите xchat, pidgin и konversation.</p>

<h2>За Жените на Дебиан</h2>

<p>Проектът <a href="http://women.debian.org">Жените на Дебиан</a> цели баланс
и разнообразие в проекта Дебиан чрез привличане и поощряване на любознателни
жени да се включат в разработката на Дебиан.</p>

<h2>За „Отворен люк“</h2>

<p>„Отворен люк“ е общност, целяща да помага навлизането на новаци в проекти,
занимаващи се със свободен софтуер. Настоящото обучение е част от серията
<q>Компилирай</q>.</p>
