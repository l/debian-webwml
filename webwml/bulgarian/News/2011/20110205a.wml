# The content of this announcement has been frozen
# please refrain from changing it, but feel free to fix gramar / typoes /
# style (if not intrusive)
#use wml::debian::translation-check translation="1.2"
<define-tag pagetitle>Излезе Дебиан 6.0 <q>Squeeze</q></define-tag>
<define-tag release_date>2011-02-05</define-tag>
#use wml::debian::news

<p>След 24 месеца работа, проектът Дебиан с гордост обявява официалното
излизане на Дебиан ГНУ/Линукс версия 6.0 (кодово име <q>Squeeze</q>).
Дебиан 6.0 е свободна операционна система, за пръв път излизаща в два
варианта. Наред с традиционния, Дебиан ГНУ/Линукс, това издание предлага
за предварителен преглед Дебиан ГНУ/kFreeBSD.</p>

<p>Дебиан 6.0 включва KDE Plasma Desktop and Applications, работните
среди GNOME, Xfce и LXDE, както и всякакви видове софтуер за сървъри.
Налице е съвместимост с FHS v2.3 и софтуер, разработван за LSB 3.2.</p>

<p>Дебиан работи на широк кръг от платформи — от мобилни устройства
до супер-компютри. Дебиан ГНУ/Линукс поддържа девет архитектури:
32-битови ПК / Intel IA-32
(<code>i386</code>), 64-битови ПК / Intel EM64T / x86-64
(<code>amd64</code>), Motorola/IBM PowerPC (<code>powerpc</code>),
Sun/Oracle SPARC (<code>sparc</code>), MIPS (<code>mips</code>
(big-endian) и <code>mipsel</code> (little-endian)), Intel Itanium
(<code>ia64</code>), IBM S/390 (<code>s390</code>) и ARM EABI
(<code>armel</code>).</p>

<p>Дебиан 6.0 <q>Squeeze</q> предлага за предварителен преглед два
варианта, използващи ядрото на проекта FreeBSD, запазвайки познатата
среда на Дебиан/ГНУ: Дебиан ГНУ/kFreeBSD за 32-битови ПК
(<code>kfreebsd-i386</code>) и за 64-битови ПК
(<code>kfreebsd-amd64</code>). Включването в Дебиан на ядро, различно от
Линукс се случва за пръв път. Поддръжката на разпространени сървърни
компоненти е много добра и комбинира съществуващите достойнства на
познатия Дебиан с уникалните възможности, познати от света на BSD. Все
пак, не всичко в това издание работи така добре, както при вариантите
Дебиан ГНУ/Линукс. Някои допълнителни функции, използвани при настолните
компютри може да не се поддържат.</p>

<p>Друга новост е напълно свободното ядро Линукс, което вече не съдържа
проблемен фърмуер. Фърмуерът, който не свободен е премахнат от
основния архив на Дебиан и е прехвърлен в отделна част, която не се
използва по подразбиране. По този начин потребителите на Дебиан имат
възможност да използват напълно свободна операционна система, без да
губят възможността, ако е необходимо, да добавят несвободен фърмуер.
Предвидена е възможност за зареждане на фърмуер и по време на
инсталацията. Подготвени са и специални компактдискове и архиви за
носители USB. Подробна информация има на страницата <a
href="http://wiki.debian.org/Firmware">Firmware</a> в уикито на
Дебиан.</p>

<p>Дебиан 6.0 предоставя и система за начално зареждане, базирана на
зависимости, която ускорява и прави по-стабилно началното зареждане чрез
паралелно стартиране на услугите и проследяване на зависимостите между
тях. Множество други промени правят Дебиан още по-подходяща за маломерни
преносими компютри, като например предоставянето на обвивката KDE Plasma
Netbook.</p>

<p>Това издание включва обновления на множество софтуерни пакети.
<ul>
<li>KDE Plasma Workspaces and KDE Applications 4.4.5</li>
<li>обновена версия на обкръжението за работен плот GNOME 2.30</li>
<li>обкръжението за работен плот Xfce 4.6</li>
<li>LXDE 0.5.0</li>
<li>X.Org 7.5</li>
<li>OpenOffice.org 3.2.1</li>
<li>GIMP 2.6.11</li>
<li>Iceweasel 3.5.16 (вариант на Mozilla Firefox без търговски марки)</li>
<li>Icedove 3.0.11 (вариант на Mozilla Thunderbird без търговски марки)</li>
<li>PostgreSQL 8.4.6</li>
<li>MySQL 5.1.49</li>
<li>GNU Compiler Collection 4.4.5</li>
<li>Linux 2.6.32</li>
<li>Apache 2.2.16</li>
<li>Samba 3.5.6</li>
<li>Python 2.6.6, 2.5.5 и 3.1.3</li>
<li>Perl 5.10.1</li>
<li>PHP 5.3.3</li>
<li>Asterisk 1.6.2.9</li>
<li>Nagios 3.2.3</li>
<li>Xen Hypervisor 4.0.1 (dom0 и domU)</li>
<li>OpenJDK 6b18</li>
<li>Tomcat 6.0.18</li>
<li>повече от 29&nbsp;000 други софтуерни пакета (създадени от почти
15&nbsp;000 пакета-източници)</li>
</ul>

Дебиан 6.0 включва над 10&nbsp;000 нови пакета като браузъра Chromium,
системата за наблюдение Icinga, приложението за управление на софтуера Software
Center, управление на мрежата wicd, инструментите за ограничаване в Линукс lxc и
системата за клъстъри corosync.
</p>

<p>С голямото разнообразие от софтуер, Дебиан още веднъж потвърждава
целта си да бъде универсалната операционна система. Дебиан е подходяща за
най-разнообразни цели: от настолни до свръх-мобилни компютри, от сървъри
за разработка до клъстърни системи, сървъри за бази данни, уеб и
съхранение на данни. В същото време, допълнителните мерки за осигуряване
на качеството като автоматични тестове за инсталиране и премахване на
всички пакети от архива на Дебиан гарантират, че Дебиан 6.0 ще отговори
на високите очаквания на потребителите — стабилна като скала и надлежно
тествана.</p>

<p>От Дебиан 6.0 нататък, <q>Специализираните дистрибуции на Дебиан</q>
са прекръстени на <a
href="http://blends.alioth.debian.org/"><q>Дестилати на Дебиан</q></a>.
В новото издание са добавени <a
href="http://www.debian.org/devel/debian-accessibility/">Debian
Accessibility</a>, <a
href="http://debichem.alioth.debian.org/">DebiChem</a>, <a
href="http://wiki.debian.org/DebianEzGo">Debian EzGo</a>, <a
href="http://wiki.debian.org/DebianGis">Debian GIS</a> и <a
href="http://blends.alioth.debian.org/multimedia/tasks/index">Debian
Multimedia</a> към вече съществуващите дестилати <a
href="http://wiki.debian.org/DebianEdu">Debian Edu</a>, <a
href="http://www.debian.org/devel/debian-med/">Debian Med</a> и <a
href="http://wiki.debian.org/DebianScience">Debian Science</a>.
Съдържанието на отделните дестилати е <a
href="http://blends.alioth.debian.org/">достъпно за разглеждане</a>.
Възможно е и номиниране на допълнителни пакети за включване в следващото
издание.</p>

<p>Дебиан ГНУ/Линукс може да се инсталира от различни носители —
Blu-ray, DVD, компактдиск, носител USB или пък от мрежата. Графичната
работна среда по подразбиране е GNOME, и се намира на първия компактдиск.
Графичните среди KDE, Xfce и LXDE могат да бъдат инсталирани от два
алтернативни компактдиска. Желаната графична среда може да бъде избрана
и от началното меню на инсталационните компактдискове и DVD. Носителите,
поддържащи няколко архитектури са налични и с тази версия на Дебиан.
Създаването на носител за инсталиране USB е максимално опростен. Повече
информация има в <a
href="$(HOME)/releases/squeeze/installmanual">Ръководството за
инсталиране</a>.</p>

<p>В допълнение, Дебиан ГНУ/Линукс вече може да се използва и без да е
необходимо инсталиране. Специалните „живи“ образи се предлагат за
компактдиск, носители USB и зареждане от мрежа. Първоначално
поддържаните архитектури са <code>amd64</code> и <code>i386</code>.
Живите образи могат да се използват и за инсталиране на Дебиан
ГНУ/Линукс.</p>

<p>Процесът на инсталиране на Дебиан ГНУ/Линукс 6.0 е подобрен в много
отношения. Улеснен е изборът на език и клавиатурни настройки,
разделянето на логически томове, RAID и шифрирани устройства. Добавена е
поддръжка на файловите системи ext4 и btrfs, а в архитектурите, базирани
на ядрото на FreeBSD — на файловата система ZFS. Инсталацията на Дебиан
ГНУ/Линукс е достъпна на 70 езика.</p>

<p>Инсталационните носители са достъпни за изтегляне чрез <a
href="$(HOME)/CD/torrent-cd/">BitTorrent</a> (препоръчвания начин), <a
href="$(HOME)/CD/jigdo-cd/#which">jigdo</a> и <a
href="$(HOME)/CD/http-ftp/">HTTP</a>. За повече информация вижте
страницата <a href="$(HOME)/CD/">Дебиан на диск</a>. Очаква се скоро
новата версия да бъде налична и при многобройните <a
href="$(HOME)/CD/vendors">разпространители</a> на компактдискове, DVD и
Blu-ray.</p>

<p>Обновяването от Дебиан ГНУ/Линукс 5.0 (кодово име "Lenny") до Дебиан
ГНУ/Линукс 6.0 става автоматично чрез инструмента за управление на
пакети apt-get и донякъде чрез инструмента за управление на пакети
aptitude. Както винаги, Дебиан ГНУ/Линукс може без проблеми да се
обновява „на живо“, без прекъсване на услугите,
но все пак се препоръчва прочитането на <a
href="$(HOME)/releases/squeeze/releasenotes">бележките по изданието</a>,
както и на <a
href="$(HOME)/releases/squeeze/installmanual">ръководството за
инсталиране</a> за възможни проблеми и подробна информация за процеса на
инсталиране и обновяване. Бележките по изданието ще бъдат допълнително
подобрявани и превеждани през седмиците, следващи изданието.</p>

<h2>За Дебиан</h2>

<p>Дебиан е свободна операционна система, разработвана от хиляди
доброволци от цял свят, комуникиращи чрез Интернет. Ключовите предимства
на проекта са доброволческата основа, Общественият договор и
съсредоточаването в направата на най-добрата възможна операционна
система. Дебиан 6.0 е още една важна стъпка в тази посока.</p>


<h2>Информация за връзка</h2>

<p>За допълнителна информация се обърнете към уеб страниците на Дебиан
на адрес <a href="$(HOME)/">http://www.debian.org/</a> или пишете до
&lt;press@debian.org&gt;.</p>

