<define-tag pagetitle>ДебКонф11 търси лектори</define-tag>
<define-tag release_date>2011-04-08</define-tag>
#use wml::debian::news
#use wml::debian::translation-check translation="1.3"


<p>Каним всички заинтересовани да изпращат предложения за лекции, презентации,
дискусионни сесии и демонстрации по време на ДебКонф11. Не е задължително
предложенията да се ограничават до стандартни лекции, може да предложите
музикално изпълнение, инсталация, дебат или нещо друго. Срокът за подаване на
предложенията е осми май 2011г., 23:59ч UTC.</p>

<p>И тази година представянето на формално описание за протокола на
конференцията не е задължително, макар и силно препоръчително. Предварителното
описание помага на посетители да се приготвят с въпроси и идеи за обсъждане и е
особено полезно за тези, които се затрудняват да следят бъра английска реч.</p>

<p>Лекциите на ДебКонф ще се излъчват директно по Интернет (при възможност), а
записите ще бъдат публикувани на уеб сайта заедно с презентациите и описанията.
Лекциите, включително времето за въпроси, трябва да бъдат с продължителност 45
минути и ще бъдат следвани от 15 минути почивка.</p>

<p>И тази година ще организираме лекциите в <q>потоци</q>. Ако имате
предложение за поток, примерно <q>Debian Science</q>, <q>Debian
Infrastructure</q>, или <q>Community Outreach</q>, пишете до <a
href="mailto:debconf-team@lists.debconf.org">debconf-team@lists.debconf.org</a>.
Доброволците за координиране на потоците също да се обърнат към този списък.
Обособяването на потоците ще бъда направено на по-късен етап.</p>

<p>Тазгодишната конференция ще включва плакатна сесия. Плакатите предоставят
възможност за представяне на информация през цялата седмица, вместо в кратка
лекция. Помагат за достигане на по-широка публика и провокиране на дискусии
през цялата седмица.</p>

<p>Актуална информация за подаването на предложения за лекции и т.н. има на
адрес <a
href="http://debconf11.debconf.org/cfp.xhtml">http://debconf11.debconf.org/cfp.xhtml</a>.</p>


<h2>За ДебКонф</h2>

<p>ДебКонф е годишната конференция, посветена на разработката на Дебиан. Освен
лекции на технически, социални и политически теми, ДебКонф предоставя
възможност за среща на живо и съвместна работа на разработчици, сътрудници и
ентусиасти. Конференцията се провежда всяка година от 2000г. насам на
най-разнообразни места като Канада, Финландия, Мексико, Шотландия и
Аржентина.</p>

<p>ДебКонф11 ще се проведе в Баня Лука, Република Сърбия, Босна и Херцеговина
от 24-ти юли (неделя) до 30-ти юли (събота) 2011г.</p>

<p>Непосредствено преди конференцията ще се състои ДебКамп, от 17-ти (неделя)
до 23-ти юли (неделя). ДебКамп е по-малко, не толкова формално събитие
предоставящо възможност за групова работа по проекти на Дебиан.</p>

<p>Ако имате желание да помогнете с доброволен труд по време на ДебКонф, пишете
до <a
href="mailto:debconf-team@lists.debconf.org">debconf-team@lists.debconf.org</a>.</p>

<p>Ако вие или фирмата ви желаете да спонсорирате ДебКонф с даряване на
средства или предоставяне на оборудване, пишете до екипа за набиране на
средства на адрес <a
href="mailto:sponsors@debconf.org">sponsors@debconf.org</a>.</p>

<p>Още информация за ДебКонф11 има на сайта на конференцията: <a
href="http://debconf11.debconf.org/">http://debconf11.debconf.org/</a>.</p>


<h2>За Дебиан</h2>

<p>
Проектът Дебиан е основан през 1993г. от Иан Мърдок като напълно свободен
обществен проект. Оттогава проектът нарасна и днес е един от най-големите и
най-влиятелни проекти за разработване на софтуер с отворен код. Хиляди
доброволци от цял свят работят заедно чрез Интернет за създаване и поддържане
на софтуер за Дебиан. Преведена на 70 езика и поддържаща огромен диапазон
от компютърни архитектури, Дебиан нарича себе си <q>универсалната операционна
система</q>.
</p>

<h2>Информация за връзка</h2>

<p>За допълнителна информация се обърнете към уеб страниците на Дебиан
на адрес <a href="$(HOME)/">http://www.debian.org/</a> или пишете до
&lt;press@debian.org&gt;.</p>
