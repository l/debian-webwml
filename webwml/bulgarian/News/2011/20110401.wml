<define-tag pagetitle>Проектът Кентърбъри</define-tag>
<define-tag release_date>2011-04-01</define-tag>
#use wml::debian::news
#use wml::debian::translation-check translation="1.2"

<h1>Първоаприлска шега!</h1>

<p>
Дистрибуциите на Линукс си сътрудничат и ще продължават да го правят, но
съобщението все пак е шега ;)
</p>

<p>
С удоволствие обявяваме раждането на дистрибуцията Кентърбъри — плод на
обединените усилия на общностите на дистрибуциите познати преди под имената
Дебиан, Gentoo, Grml, openSUSE и Arch Linux. Новата дистрибуция цели наистина
да обедини усилията, да устои на собственическите операционни системи и да
покаже, че обществото на свободния софтуер е способно да работи заедно към обща
цел, вместо да създава разнородност.
</p>

<p>
Кентърбъри ще използва прости технологии като Arch, ще бъде стабилна като
Дебиан, пластична като Gentoo, ще има солидна жива база като Grml и ще бъде
отворена към нови идеи като openSUSE.
</p>

<p>
Разработчикът на Arch Linux Pierre Schmitz обяснява присъединяването към
Кентърбъри: <q>Arch Linux винаги се стреми да използва възможно най-прости
технологии. Обединяването на усилията в една дистрибуция драстично ще намали
сложността за разработчиците, потребителите и естествено, за авторите на
софтуера. Кентърбъри ще бъде следващата еволюционна стъпка при дистрибуциите на
Линукс.</q>
</p>

<p>
Герфрид Фухс, която изнесе лекция за Дебиан на миналогодишната конференция на
openSUSE казва: <q>DEX (Проекта за обмен на информация с производните на Дебиан
дистрибуции) по принцип е добра идея, но гледната му точка е твърде ограничена.
За да успеем наистина трябва да погледнем по-надалеч.</q>
</p>

<p>
Robin H. Johnson, лидер на инфраструктурния екип на Gentoo, по време на
обсъждане с видни разработчици на Gentoo по време на SCALE9x: <q>Ненавиждам
времето, загубено за компилации. Надявам се скоро да мога да инсталирам пакети
само с натискането на няколко клавиша. Ако стъпим на постиженията на други
успешни дистрибуции ще можем да премахнем черната работа в системната
администрация.</q>
</p>

<p>
Michael Prokop, основател на живия компактдиск Grml за инициативата: <q>С
grml-live успяхме да създадем универсална развойна среда за живи дискове.
Визията ни винаге е била, че това ще помогне на всички за по-голямото
разпространение на свободен софтуер.</q>
</p>

<p>
Темата за <q>съвместна работа отвъд границите</q> беше застъпена по време на
миналогодишната конференция на openSUSE. Klaas Freitag, уважаван член на
общността, спомена че <q>мотото на конференцията е специално подбрано и точно
това имах предвид, като казвах, че се надявам на положителен резултат от
конференцията.</q>
</p>

<p>
Stefano Zacchiroli, Лидер на проекта Дебиан, коментира създаването на
Кентърбъри: <q>През последната година всички в Дебиан работиха за разширяване
на съвместната работа с другите дистрибуции. Някои инициативи бяха насочени към
производните на Дебиан дистрибуции (приемната за деривати, DEX и други), но
това не е всичко. Винаги с радост сме работили заедно с други дистрибуции като
openSUSE и RedHat. Горди сме с досегашната съвместна работа и сега, с
Кентърбъри, сме готови да придвижим инициативите до следващата естествена
стъпка — да се обединим в една общност от ново поколение. Кентърбъри ще
просперира и ще пребъде.</q>
</p>

<p>
Настоящия анонс е само началната точка. През следващите дни ще се извършат необходимите промени, а междувременно можете да споделите мнението си като
използвате тага <tt>#cbproject</tt> в <a
href="http://twitter.com/#!/search?q=%23cbproject">туитър</a> и <a
href="http://identi.ca/tag/cbproject">identi.ca</a>.
</p>
