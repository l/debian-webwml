<define-tag pagetitle>Проектът Дебиан по конференции и изложения</define-tag>
<define-tag release_date>2011-01-26</define-tag>
#use wml::debian::news
#use wml::debian::translation-check translation="1.3"

<p>Проектът Дебиан с удоволствие обявява, че през предстоящите седмици ще бъде
представен на множество събития — от конференции за разработчици до търговски
изложения. Както винаги, <a href="$(HOME)/events/">предстоящите събития</a> са
описани на сайта.</p>

<p>Няколко сътрудници на Дебиан ще посетят <a
href="http://lca2011.linux.org.au/">linux.conf.au</a>. Между тях е и лидерът на
проекта, Стефано Закироли, който в петък, 28-ми януари ще изнесе беседа,
озаглавена <q><a
href="http://lca2011.linux.org.au/programme/schedule/view_talk/153?day=None">На
кого му пука за Дебиан, по дяволите?</a></q>.</p>

<p>На 2-ри и 3-ти януари проектът Дебиан ще бъде представен с щанд на изложението
<a href="http://www.cloudexpoeurope.com/">Cloud Expo Europe 2011</a> в Лондон, Обединеното Кралство. Щандът ще бъде част от <q>.ORG stand</q> в зала
Barbican Exhibition Hall 1.</p>

<p>На 5-ти и 6-ти февруари проектът ще бъде представен с щанд на <a
href="http://www.fosdem.org/">Европейското събиране на разработчиците на
свободен и отворен софтуер</a> (FOSDEM). Окончателната програма още не е
обявена, но <a
href="http://www.fosdem.org/2011/schedule">предварителният вариант</a>
включва няколко теми, свързани с Дебиан, включително представяне на Дебиан
ГНУ/kFreeBSD и услугата piuparts.debian.org. Ще има и организирана среща,
посветена на съвместната работа между различните дистрибуции, в която ще
участва и Дебиан.</p>

<p>В края на февруари проектът Дебиан ще бъде представен на изложението <a
href="http://www.socallinuxexpo.org/scale9x/">Southern California Linux
Expo</a> (SCaLE), което е се проведе от 25-ти до 27-ми в Лос Анжелис, САЩ.</p>

<p>От 1-ви до 5-март март Дебиан отново ще участва в изложението CeBIT в
Хановер, Германия. Благодарение на подкрепата на <a
href="http://www.univention.de/">Univention</a> и Deutsche Messe AG, Дебиан ще
представи съвместен щанд заедно с Univention в зала 2, щанд B26.</p>

<p>На 19-ти и 20-ти март проектът Дебиан отново ще бъде представен с щанд на
изложението <a href="http://chemnitzer.linux-tage.de/2011/">Chemnitzer
Linux-Tage</a> в Хемниц, Германия. Предстоят и няколко презентации, но
окончателната програма още не е обявена.</p>

<p>Проектът Дебиан кани всички, които проявяват интерес да присъстват на
горните събития, да задават въпроси, да разгледат Дебиан 6.0 <q>Squeeze</q>, да
разменят отпечатъци от ключове за GPG за укрепване на мрежата на доверие и да
се запознаят с хората и общността, които стоят зад Дебиан.</p>

<h2>За Дебиан</h2>

<p> Проектът Дебиан е основан през 1993 от Иан Мърдок като напълно свободен
обществен проект. От тогава проектът нарасна и днес е един от най-големите и
най-влиятелни проекти за разработване на софтуер с отворен код. Над три хиляди
доброволци от целия свят работят заедно чрез Интернет за създаване и поддържане
на софтуер за Дебиан. Преведена на 70 езика и поддържаща огромен диапазон от
компютърни архитектури, Дебиан нарича себе си <q>универсалната операционна
система</q>. </p>

<h2>Информация за връзка</h2>

<p>За допълнителна информация се обърнете към уеб страниците на Дебиан на адрес
<a href="$(HOME)/">http://www.debian.org/</a> или пишете до
&lt;press@debian.org&gt;.</p>

