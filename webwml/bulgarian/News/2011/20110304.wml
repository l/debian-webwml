<define-tag pagetitle>Дебиан печели в две от седемте категории на наградите на Linux New Media за 2011</define-tag>
<define-tag release_date>2011-03-04</define-tag>
#use wml::debian::news
#use wml::debian::translation-check translation="1.2"

<p>
Представителите на Дебиан бяха доста заети по време на тазгодишните награди на
Linux New Media, които се състояха вчера като част от изложението CeBIT в
Хановер, Германия. Първо се качиха на сцената за връчването на наградата за
<q>Най-добра сървърна дистрибуция с отворен код</q>, връчена от Peter Ganten,
управител на Univention GmbH. При представянето на наградата той подчерта
водещата роля на Дебиан не само в техническата сфера, но и при създаването
на стандартите и процесите на свободния софтуер.
</p>

<p>
Второто появяване на представителите на Дебиан на сцената беше за връчването
на най-престижната награда, тази за <q>Особен принос към отворения код, Линукс
и свободния софтуер</q>, представена от Karsten Gerloff, президент на
Фондацията за свободен софтуер - Европа. Преди вдъхновяващата си реч при
представянето на наградата той си сложи специална вратовръзка на шотландско
каре, предаващо <q>Debian</q> в морзов код.
</p>

<p>Karsten специално подчерта посветеността на Дебиан на свободата на софтуера,
казвайки:

<q>При Дебиан качеството е винаги в центъра на вниманието. Въпреки това
работещите по системата Дебиан са наясно, че и най-съвършения софтуер не
струва нищо без свобода.

С издаването на squeeze, последната стабилна версия, през февруари, Дебиан
направи много важна крачка, предоставяйки напълно свободно ядро, без затворен
фърмуер. Подобно нещо се прави за пръв път от голяма съвременна дистрибуция.
Дебиан дава на потребителите си свобода по подразбиране.

И тази свобода за потребителите и за разработчиците в световен мащаб е
наистина особено голям принос от страна на Дебиан не само към свободния
софтуер, а и към информационното общество като цяло.</q>

<p>
Наградите бяха приети от членовете на екипа за връзка с пресата на Дебиан Meike Reichle и Alexander Reichle-Schmehl, които използваха възможността да
благодарят на Linux New Media, на журито и специално на всички разработчици и
сътрудници на Дебиан, чиито непрестанни усилия и целеустременост продължават
да носят вдъхновение.
</p>

<p>
Церемонията бе излъчена на живо по Интернет. Очаква се скоро да бъде достъпен
и запис.
</p>

<p>
Дебиан приема отличието с особена гордост, след като малко не достигна да
получи наградата за <q>Особен принос към отворения код, Линукс и свободния
софтуер</q> през миналите години.
</p>


<h2>За Дебиан</h2>


<p>
Проектът Дебиан е основан през 1993 от Иан Мърдок като напълно свободен
обществен проект. От тогава проектът нарасна и днес е един от най-големите и
най-влиятелни проекти за разработване на софтуер с отворен код. Хиляди
доброволци от целия свят работят заедно чрез Интернет за създаване и
поддържане на софтуер за Дебиан. Преведена на 70 езика и поддържаща огромен
диапазон от компютърни архитектури, Дебиан нарича себе си <q>универсалната
операционна система</q>.
</p>


<h2>Информация за връзка</h2>

<p>За допълнителна информация се обърнете към уеб страниците на Дебиан на
адрес <a href="$(HOME)/">http://www.debian.org/</a> или пишете до
&lt;press@debian.org&gt;.</p>

