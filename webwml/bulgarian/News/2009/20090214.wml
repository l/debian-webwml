<define-tag pagetitle>Излезе Дебиан ГНУ/Линукс 5.0</define-tag>
<define-tag release_date>2009-02-14</define-tag>
#use wml::debian::news
#use wml::debian::translation-check translation="1.1"

<p>След 22 месеца работа, проектът Дебиан с удоволствие обявява
официалното излизане на Дебиан ГНУ/Линукс версия 5.0 (кодово име
<q>Лени</q>). Дебиан ГНУ/Линукс е свободна операционна система, работеща
на дванадесет хардуерни платформи и съдържаща работните среди KDE,
GNOME, Xfce и LXDE. На лице е съвместимост с FHS v2.3 и софтуер,
разработван за LSB 3.2.</p>

<p>Дебиан ГНУ/Линукс работи на широк кръг от платформи — от мобилни
устройства до супер-компютри. Поддържаните архитектури са Sun SPARC
(sparc), HP Alpha (alpha), Motorola/IBM PowerPC (powerpc), Intel IA-32
(i386) и IA-64 (ia64), HP PA-RISC (hppa), MIPS (mips, mipsel), ARM (arm,
armel), IBM S/390 (s390) и AMD64 и Intel EM64T (amd64).</p>

<p>Дебиан ГНУ/Линукс 5.0 може да работи с платформата Orion на Marvel,
която се използва при някои мрежови устройства за съхраняване на данни
като QNAP Turbo Station series, HP Media Vault mv2120 и Buffalo Kurobox
Pro. Обърнато е внимание и на свръх-мобилните компютри като Asus Eee PC.
<q>Лени</q> съдържа помощни пакети за Емдебиан, с чиято помощ могат да
бъдат създавани специални варианти на пакети, подходящи за използване
във вградени устройства, базирани на ARM.</p>

<p>Дебиан ГНУ/Линукс 5.0 <q>Лени</q> включва поддръжка на ARM EABI,
<q>armel</q>. Новата архитектура предлага по-ефективно използване на
съвременните процесори ARM. Старият ARM порт (arm) се счита за
безперспективен и няма да се поддържа в следващите издания на
Дебиан.</p>

<p>Тази версия включва множество обновени софтуерни пакети.
По-популярните от тях са K Desktop Environment 3.5.10 (KDE), обновена
версия на работната среда GNOME 2.22.2, работната среда Xfce 4.4.2, LXDE
0.3.2.1, работния плот GNUstep 7.3, X.Org 7.3, OpenOffice.org 2.4.1,
GIMP 2.4.7, Iceweasel (вариант на Mozilla Firefox 3.0.6, свободен от
търговски марки), Icedove (вариант на Mozilla Thunderbird 2.0.0.19,
свободен от търговски марки), PostgreSQL 8.3.6, MySQL 5.0.51a,
GNU Compiler Collection 4.3.2, ядро Linux версия 2.6.26, Apache 2.2.9,
Samba 3.2.5, Python 2.5.2 и 2.4.6, Perl 5.10.0, PHP 5.2.6, Asterisk
1.4.21.2, Emacs 22, Inkscape 0.46, Nagios 3.06, Xen Hypervisor 3.2.1
(dom0 и domU), OpenJDK 6b11 и още повече от 23 хиляди други софтуерни
пакета (създадени от над 12 хиляди пакета-източници).</p>

<p>С въвеждането на X.Org 7.3, X-сървърът няма нужда от настройка за
по-голямата част от хардуерните конфигурации. Нови пакети позволяват
пълна поддръжка на файловата система NTFS, както и използването на
мултимедийните клавиши на множество клавиатури без да е необходима
допълнителна настройка. Поддръжката на Adobe Flash се осигурява от
добавките swfdec и gnash. Направени са много подобрения при работата с
преносими компютри, като например динамично управление на честотата на
централния процесор в зависимост от натоварването. Добавени са няколко
игри-ребуси, както и няколко нови пукалки за свободното време. Новост е
и <q>goplay</q> — програма за разглеждане на наличните в Дебиан игри,
предлагаща филтриране, търсене, описание и снимка на екрана.</p>

<p>Добавянето и осъвременяването на OpenJDK, GNU Java compiler, GNU Java
bytecode interpreter, Classpath и други свободни реализации на
технологията Java на Sun позволява включването на базирани на Java
приложения в официалното хранилище с пакети.</p>

<p>Подобренията в сигурността включват възможност за инсталиране на
актуализации още по време на инсталацията, намаляване на програмите
имащи нужда да бъдат изпълнявани с администраторски права, намаляване на
отворените мрежови портове в стандартната инсталация, както и
добавянето на заздравени варианти на пакети, които са критични за
сигурността. Различни подобрения има и в някои приложения. Например PHP
е компилиран с кръпката за подобряване на сигурността Suhosin.</p>

<p>Специално за потребителите по света, управлението на пакетите може да
използва преведени описания на пакетите (при наличие на превод).</p>

<p>Дебиан ГНУ/Линукс може да се инсталира от различни носители — DVD,
CD, USB-памет или дискети, или пък от мрежата. Графичната работна среда
по подразбиране е GNOME и е налична на първия компактдиск. Графичните
среди KDE, Xfce и LXDE могат да бъдат инсталирани от два алтернативни
компактдиска. Носителите, поддържащи няколко архитектури са налични и с
тази версия на Дебиан ГНУ/Линукс. На разположение са и дискове Blue-ray,
побиращи всички пакети от дадена архитектура на един носител.</p>

<p>В допълнение, Дебиан ГНУ/Линукс вече може да се използва и без да е
необходимо инсталиране. Специалните „живи“ образи се предлагат за CD,
USB-памет и различни форми на зареждане от мрежа. Първоначално
поддържаните архитектури са amd64 и i386.</p>

<p>Процесът на инсталиране на Дебиан ГНУ/Линукс 5.0 е подобрен в много
отношения. Възстановена е възможността за използване на повече от един
компактдиск или DVD. Фърмуерът, необходим за работата на някои
устройства може да се зарежда от външен носител. Добвена е поддръжка на
брайлови терминали по верме на инсталирането. Подобрено е и стартирането
на инсталатора. Добавени са възможности за избор на графична среда,
графичен или текстов вид на инсталатора, авариен и експертен режим.
Интерфейсът на инсталатора на Дебиан ГНУ/Линукс е преведен на 63
езика.</p>

<p>Дебиан ГНУ/Линукс може да се изтегли чрез bittorrent (за
предпочитане), jigdo или HTTP. Повече информация можете да намерите на
страницата <a href="$(HOME)/CD/">Дебиан ГНУ/Линукс на CD</a>. Очаква се
скоро новата версия да бъде налична и при многобройните <a
href="$(HOME)/CD/vendors">разпространители</a> на CD, DVD и Blue-ray.</p>

<p>Обновяването от Дебиан ГНУ/Линукс 4.0 (кодово име <q>Еч</q>) до
Дебиан ГНУ/Линукс 5.0 става автоматично чрез инструмента за управление
на пакети aptitude и донякъде чрез инструмента за управление на пакети
apt-get. Както винаги, Дебиан ГНУ/Линукс може да се обновява „на живо“,
но все пак се препоръчва прочитането на <a
href="$(HOME)/releases/lenny/releasenotes">бележките по изданието</a> за
възможни проблеми и подробна информация за процеса на инсталиране и
обновяване. Бележките по изданието ще бъдат допълнително
подобрявани и превеждани през седмиците, следващи изданието.</p>

<h2>Посвещение</h2>

<p>Дебиан ГНУ/Линукс 5.0 <q>Лени</q> се посвещава на Тиемо Зойфер,
разработчик на Дебиан, загинал при пътен инцидент на 27-ти декември
2008. Тиемо допринесе много за Дебиан. Освен че поддържаше множество
пакети, той беше основната движеща сила на архитектурата MIPS. Тиемо
беше член на екипа за поддръжка на ядрото, както и на екипа, разработващ
инсталатора. Приносът му стигаше и далеч извън пределите на Дебиан.
Тиемо работи по поддържането на MIPS в ядрото Линукс, емулацията на MIPS
в qemu и множество по-малки проекти, твърде многобройно за да бъдат
изброени тук.</p>

<p>Работата на Тиемо, неговият устрем, широките му технически познания и
способността му да споделя всичко това с околните ще ни липсват.
Приносът на Тиемо няма да бъде забравен. Завещаните от него високи
стандарти ни отправят сериозно предизвикателство.</p>

<h2>За Дебиан</h2>

<p>Дебиан ГНУ/Линукс е свободна операционна система, разработвана от
повече от хиляда доброволци от цял свят, комуникиращи чрез Интернет.
Предаността към свободния софтуер, нетърговския характер и отворения
модел на разработка открояват Дебиан сред другите дистрибуции на
ГНУ/Линукс.</p>

<p>Ключовите предимства на Дебиан са доброволческата основа, Социалният
договор и съсредоточаването в направата на най-добрата възможна
операционна система. Дебиан 5.0 е още една стъпка в тази посока.</p>

<h2>Информация за контакти</h2>

<p>За повече информация посетете
<a href="$(HOME)/">http://www.debian.org/</a> или изпратете поща до
&lt;press@debian.org&gt;.</p>
