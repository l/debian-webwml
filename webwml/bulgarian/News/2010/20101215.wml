#use wml::debian::translation-check translation="1.2"
<define-tag pagetitle>Дебиан 6.0 <q>Squeeze</q> ще излезе с напълно свободно ядро Линукс</define-tag>
<define-tag release_date>2010-12-15</define-tag>
#use wml::debian::news

<p>Проектът Дебиан работи от дълго време по отстраняването на затворения фърмуер от
ядрото Линукс, доставяно с Дебиан. По време на издаването на <a
href="$(HOME)/releases/etch/">Дебиан 4.0 <q>Etch</q></a> и <a
href="$(HOME)/releases/lenny/">5.0 <q>Lenny</q></a> все още не бе възможно
използването на ядро, почистено от всичкия затворен фърмуер.
Тогава се наложи да признаем, че проблемите със свободата на фърмуера в Линукс
не са <a href="$(HOME)/vote/2006/vote_007">напълно</a> <a
href="$(HOME)/vote/2008/vote_003">отстранени</a>.</p>

<p>Въпреки всичко, работата по отделянето на затворените части на ядрото Линукс
продължи, благодарение на усилията на <a
href="http://wiki.debian.org/DebianKernel">Екипа за поддръжка на ядрото в
Дебиан</a> и няколко от разработчиците на Линукс. С гордост съобщаваме, че
доколкото ни е известно, всички проблеми са решени и ще бъдем в състояние да
доставим ядро Линукс, което е напълно свободно според <a
href="$(HOME)/social_contract#guidelines">Препоръките на Дебиан за свободен
софтуер (ПДСС)</a> с Дебиан Squeeze. Потвърждаваме още веднъж, че Свободният
софтуер е важен приоритет за нас, както е описано в <a
href="$(HOME)/social_contract">Обществения договор на Дебиан</a>.</p>

<p>В съответствие с Обществения договор на Дебиан, отчитаме нуждите на някои
потребители от софтуер, който не отговаря на ПДСС и че този софтуер може да е
фърмуер за ядрото. Към раздела на архива <q>non-free</q> добавихме допълнителни
образи на носители за инсталиране и допълнителни пакети за Дебиан Squeeze,
съдържащи затворен фърмуер, необходим за работата на някои хардуерни
компоненти. Тези образи и пакети не са част от Дебиан, трябва изрично да се
потърсят от заинтересуваните потребители и не могат да бъдат поддържани в
същата степен както свободния фърмуер поради липса на съответния изходен код.
Насърчаваме производителите на хардуер да издават само фърмуер, който отговаря
на ПДСС за да можем да го включим в Дебиан.</p>

<h2>За Дебиан</h2>

<p>
Проектът Дебиан е основан през 1993 от Иан Мърдок като напълно свободен
обществен проект. От тогава проектът нарасна и днес е един от най-големите и
най-влиятелни проекти за разработване на софтуер с отворен код. Над три хиляди
доброволци от целия свят работят заедно чрез Интернет за създаване и поддържане
на софтуер за Дебиан. Преведена на над 65 езика и поддържаща огромен диапазон
от компютърни архитектури, Дебиан нарича себе си <q>универсалната операционна
система</q>.
</p>

<h2>Информация за връзка</h2>

<p>За допълнителна информация се обърнете към уеб страниците на Дебиан на адрес
<a href="$(HOME)/">http://www.debian.org/</a> или пишете до
&lt;press@debian.org&gt;.</p>
