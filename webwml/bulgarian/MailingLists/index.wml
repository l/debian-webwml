#use wml::debian::template title="Пощенски списъци"
#use wml::debian::toc
#use wml::debian::translation-check translation="1.43"

<toc-display/>

<toc-add-entry name="intro">Въведение</toc-add-entry>

<p>Разработката на Дебиан ГНУ/Линукс е пръсната из целия свят. По тази причина
предпочитаната среда за обмен на съобщения е електронната поща. Голяма част от
комуникацията между сътрудниците на Дебиан се осъществява в множество <a
href="http://foldoc.org/mailing+list">пощенски списъци</a>.</p>

<p>Повечето от пощенските списъци са публични и всеки може да прочете
написаното и да участва в дискусиите. Поощряваме всички да помагат в
разработването на Дебиан и да популяризират свободния софтуер. Няколко от
списъците са достъпни само за официални членове на  Дебиан. Това не означава,
че там се обсъждат тайни разработки. Просто понякога няма смисъл вътрешните
дела да се обсъждат публично.</p>

<p>Всички пощенски списъци на Дебиан се намират на специален сървър, който
използва софтуер за обработка, наречен SmartList. Името на сървъра е <code><a
href="http://lists.debian.org/">lists.debian.org</a></code>. Комуникацията с
пощенските списъци, заявките за записване и отписване се изпращат до специални
адреси на този сървър.</p>


<toc-add-entry name="basics">Основни положения</toc-add-entry>

<p>Всеки пощенски списък на Дебиан има адрес за изпращане на съобщения от
вида <kbd><var>списък</var>@lists.debian.org</kbd>, контролен адрес
<kbd><var>списък</var>-request@lists.debian.org</kbd> и уеб страница на адрес
<kbd>http://lists.debian.org/<var>списък</var>/</kbd>.</p>

<p>За да изпратите съобщение до списъка използвайте първия адрес. Контролният
адрес се използва за записване в даден списък, след което започвате да
получавате всички писма, изпратени до списъка, а също и за отписване (<a
href="#subunsub">както е описано по-долу</a>).</p>

<p>Каталогът на всички пощенски списъци е на адрес <url
"http://lists.debian.org/">.</p>

<p>Поддържаме и някои <a href="http://lists.debian.org/stats/">статистически
данни</a> за списъците. Проверете средния обем преди да се запишете за даден
списък за да избегнете неочаквано получаване на твърде голямо количество
поща.</p>


<toc-add-entry name="disclaimer">Юридическа информация</toc-add-entry>

<p>Пощенските списъци са <strong>публичен форум</strong>.</p>

<p>Всички писма, изпратени до пощенските списъци се разпространяват до
абонатите и до <a href="http://lists.debian.org/">публичния архив</a> за
разглеждане и <a href="http://lists.debian.org/search.html">търсене</a> без да
е необходимо абониране.</p>

<p>Възможно е и разглеждането на пощенските списъци като новинарски групи,
например през интерфейса на <a href="http://groups.google.com/">Google</a> или
<a href="http://gmane.org/">Gmane</a>.</p>

<p>Възможно е списъците да се разпространяват и на други места. Никога не
изпращайте поверителна информация или материали, които нямате право да
разпространявате. Това включва и адреси на електронна поща. Забележете, че
спамъри, вируси, червеи и други вредители масово злоупотребяват с адреси на
електронна поща, публикувани в нашите пощенски списъци.</p>

<p>Дебиан поддържа пощенските списъци с добри намерения и ще предприема
необходимите стъпки за да спре открити злоупотреби. В същото време Дебиан не
носи отговорност за писмата, изпратени до пощенските списъци и какво се случва
с тях.</p>

<p>Прочетете <a href="disclaimer">отказа от отговорност</a> за повече
информация.</p>


<toc-add-entry name="subunsub">Записване и отписване</toc-add-entry>

<p>Всеки може сам да се запише или отпише от всеки от общодостъпните
пощенски списъци.</p>

<p>На страниците на всеки списък на адрес <url "http://lists.debian.org/"> има
формуляри за записване и отписване.</p>

<p>За едновременно записване или отписване от няколко списъка използвайте
формулярите за <a href="subscribe">записване</a> или <a
href="unsubscribe">отписване</a>. Страниците съдържат информация за отделните
списъци, както и политиката за записване.</p>

<p>Заявките за записване и отписване могат да се изпращат и по електронна поща
на специалния контролен адрес, който е различен от адреса на списъка.
<strong>Съобщенията за записване и отписване НЕ трябва да се изпращат до
списъка.</strong></p>

<p>За да се запишете или отпишете от даден списък изпратете поща до</p>

<p><var>&lt;списък&gt;</var>-REQUEST@lists.debian.org</p>

<p>с тема на писмото <q>subscribe</q> за записване или <q>unsubscribe</q> за
отписване.</p>

<p><strong>Не забравяйте да използвате -REQUEST в адреса.</strong></p>

<p>Като част от процеса на записване софтуерът, който управлява списъка ще ви
изпрати писмо, на което трябва да отговорите. Това се прави за да не може
някой друг да ви запише без ваше съгласие.</p>

<h3><a name="subglitches">Чести спънки при записване и отписване</a></h3>

<p>Помнете, че <strong>заявката за отписване трябва да бъде изпратена от
адреса, който е записан</strong>. Ако това не е възможно, тогава темата на
писмото за отписване трябва да бъде
<code>unsubscribe <var>записанадрес@записан.домейн</var></code></p>

<p>Ако получавате поща от списък, но не можете да откриете адреса, с който сте
записан можете да използвате пълните заглавки на получените писма, които
съдържат текст, подобен на този:</p>

<pre>
  From bounce-debian-foo=quux=example.com@lists.debian.org  Tue Apr 22 01:38:14 2003
</pre>

<p>В този пример че списъкът се нарича <code>debian-foo</code> и записаният
адрес е <code>quux@example.com</code> и за отписване трябва да се изпрати поща
до <kbd>debian-foo-request@lists.debian.org</kbd> с тема <kbd>unsubscribe
quux@example.com</kbd>.</p>

<p>В момента не е възможно записването с адрес, който съвпада с проверката на
procmail за поща, идваща от служебен процес. Това означава, че името на адреса
не може да съдържа <q>mail</q>, <q>admin</q>, <q>root</q>, <q>master</q> или
подобни (за повече информация потърсете <q>FROM_DAEMON</q> в
<kbd>procmailrc(5)</kbd>).</p>

<p>Друго известно ограничение на софтуера, използван за пощенските списъци е,
че повечето отхвърлени писма мълчаливо се изтриват, така че потребителят не
разбира какво не е наред. Примерна често срещана ситуация е опит за записване
на адрес, който вече е записан. В този случай SmartList просто игнорира
заявката.</p>

<p>Ако не сте сигурни дали сте записани към някой от нашите пощенски списъци
изпратете писмо до <email majordomo@lists.debian.org> със следния текст в
тялото на съобщението: <kbd>which <var>адресът.на@вашата.поща</var></kbd>.
Повече информация за услугата (така наречения <q><a
href="http://www.infodrom.org/projects/majorsmart/">MajorSmart</a></q>) е
достъпна чрез изпращане на писмо до същия адрес с текст <kbd>help</kbd> в
тялото на съобщението.</p>


<toc-add-entry name="codeofconduct">Правила за поведение</toc-add-entry>

<p>Спазвайте следните правила при използване на пощенските списъци на
Дебиан:</p>

<ul>
  <li>Пощенските списъци са създадени за да поощряват използването и
      разработването на Дебиан. В тях нямат място неконструктивни съобщения,
      съобщения не по темата на дискусията, както и други злоупотреби.</li>
  <li>Не пращайте <em><a href="http://foldoc.org/spam">спам</a></em>;
      вижте и <a href="#ads">рекламната политиката</a> по-долу.</li>
  <li>Изпращайте само писма на английски. Използвайте други езици единствено в
      списъци, където това е изрично разрешено (например френски в
      debian-user-french).</li>
  <li>Убедете се, че използвате правилния списък. В частност, не изпращайте
      потребителски въпроси до списък за разработка.</li>
  <li>Използвайте редове не по-дълги от 80 символа в нормалните дискусии.
      По-дълги редове са приемливи за текст, генериран от компютър
      (например изхода от <kbd>ls -l</kbd>).</li>
  <li>Не изпращайте автоматизирани отговори когато не сте на разположение или
      сте в отпуск.</li>
  <li>Не изпращайте тестови съобщения за да проверите дали програмата ви за
      електронна поща работи.</li>
  <li>Не изпращайте заявки за записване или отписване до адреса на списъка.
      Вместо това използвайте съответния адрес <tt>-request</tt>.</li>
  <li>Никога не изпращайте писма във формат HTML. Използвайте
      обикновен текст.</li>
  <li>Избягвайте да изпращате големи приложения.</li>
  <li>Не цитирайте съобщения, които сте получили лично без съгласието на
      подателя.</li>
  <li>Когато отговаряте на съобщение от списъка не изпращайте копие (CC) до
      автора, освен ако е помолил за това.</li>
  <li>Ако искате да се оплачете на някой, че ви е изпратил копие без да сте го
      поискали, изпратете го само до него, а не до списъка.</li>
  <li>Ако изпращате съобщения до списък, за който не сте записани винаги
      отбелязвайте този факт в писмото си.</li>
  <li>Не използвайте неприличен език. В някои юрисдикции ругаенето незаконно.</li>
  <li>Опитайте се да не <em><a href="http://foldoc.org/flame">спорите гневно</a></em>. Не е учтиво и рядко помага.</li>
  <li>Винаги използвайте здравия разум.</li>
</ul>


<toc-add-entry name="maintenance">Поддръжка на списъците</toc-add-entry>

<p>Ако искате да помолите за нов пощенски списък прочетете <a
href="HOWTO_start_list">рецепата</a>.</p>

<p>Ако срещате проблеми при записване или отписване проверете дали спазвате <a
href="#subunsub">процедурата</a> <strong>преди</strong> да се свържете с нас.
Прочетете и за най-честите <a href="#subglitches">проблеми при
записване/отписване</a>.</p>

<p>За да се свържете с поддръжката на пощенските списъци изпратете писмо
<strong>на английски</strong> на адрес <email "listmaster@lists.debian.org">.
<br />
Друг начин е да <a href="$(HOME)/Bugs/Reporting">докладвате за
грешка</a> в псевдо-пакета <a
href="http://bugs.debian.org/lists.debian.org">lists.debian.org</a>.</p>

<p>Ако проблемът е при отписване от някой списък добавете копие на всички
заглавки на някое от съобщенията, които получавате от списъка.</p>


<toc-add-entry name="ads">Рекламна политика на пощенските списъци на Дебиан</toc-add-entry>

<p>Изпращането на какъвто и да било вид масова нежелана поща (позната и като
<q>спам</q>) до който и да било от пощенските списъци на Дебиан е забранено.
Подателите на такива съобщения рискуват достъпът им до пощенските списъци да
бъде блокиран или за тях да бъде съобщено на съответните власти.</p>

<p>Отговорниците за поддържането на списъците правят всичко по силите си за да
спрат колкото се може повече от тези съобщения. Средният брой спрени съобщения
е над 40&nbsp;000 на ден.</p>

<p>Много от филтрите, които използваме за блокиране на нежеланата поща са
изпратени от абонати на списъците. Всякаква помощ в ограничаването на
нежеланата поща е добре дошла.
<br/>
За правилното докладване на нежелана поща е нужно следното:</p>

<ul>
	<li>Намерете съобщението в
            <a href="http://lists.debian.org">архивите на списъка</a>.</li>
        <li>Намерете филтър за SpamAssassin или procmail, които спират
            конкретното съобщение. Имайте предвид, че филтърът ще бъде
            приложен на всички списъци и бихме искали да има минимално
            количество грешки.</li>
	<li>Изпратете писмо до <email "report-listspam@lists.debian.org"> с
            точния адрес на нежеланото съобщение в архивите и евентуалния
            филтър, който да го спре.</li>
</ul>

<p>Щом се заемем с доклада ще получите отговор.
<br/>
Имайте предвид, че се занимаваме само с нежелани съобщения, изпратени в
последните няколко часа, защото използването на филтри, които вече не са
актуални няма смисъл.
<br/>
Не ни изпращайте готов списък от филтри, които сте намерили някъде. Такива
филтри рядко дават добри резултати на нашите списъци, поради специфичното
съдържание в тях.</p>

<p>Не позволявайте изпращането на писма, които сте получили от пощенски списък
на Дебиан до автоматизирани системи за докладване на нежелана поща. Това често
е във вреда на всички абонати и ще ни принуди да блокираме изпращането на
съобщения от всички списъци до вас докато не докажете, че това няма да се
повтори.</p>
