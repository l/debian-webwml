#use wml::debian::translation-check translation="1.4" maintainer="Petter Reinholdtsen"
<define-tag pagetitle>Første <q>Squeeze</q>-baserte Debian Edu-versjon utgitt</define-tag>
<define-tag release_date>2012-03-11</define-tag>
#use wml::debian::news

<p>Folkene bak Debian Edu er stolt over å kunne annonsere utgivelsen
av Debian Edu <q>Squeeze</q> 6.0.4+r0!

<br /> Debian Edu (alias <q>Skolelinux</q>) er en Debian Pure Blend
spesifikt rettet mot skoler og utdanningsinstitusjoner, og tilbyr en
ferdig oppsatt skolenettverksomgivelse ut av boksen.  Den dekker
installering via PXE, oppstart via PXE til diskløse maskiner, samt
oppsett av en skoletjener, til stasjonære arbeidsstasjoner og til
arbeidsstasjoner som kan tas med ut av skolens nettverk.  Flere
utdanningsrelaterte programmer slik som Celestia, Dr. Geo, GCompris,
GeoGebra, Kalzium, KGeography og Solfege er inkludert i
standardoppsettet for skrivebordsmiljøet.</p>

<p>I tillegg til å inneholde alt som finnes i den fjerde oppdateringen
av Debian <q>Squeeze</q> (6.0.4), inneholder denne nye utgaven av
Debian Edu flere interessante forbedringer, blant annet erstatning av
LWAT med GOsa² som administrativt brukergrensesnitt til LDAP;
oppdatert grafikk og ny Debian Edu-/ Skolelinux-logo; en ny mulighet
for å velge LXDE som skrivebordsmiljø, i tillegg til KDE (standard) og
GNOME (LXDE og GNOME er kun tilgjengelig når en installerer vha. cd);
hurtigere LTSP-klientoppstart; forbedret håndtering av utskiftbare
medier på tynne klienter; en ny vandrende arbeidsstasjons-profil til
bærbare datamaskiner; komplett Samba NT4-domenestøtte til Windows
XP/Vista/7; med mer.

<br />Debian Edu-utviklerne har også arbeidet intensivt på
dokumentasjonen, med forbedringer og utvidelser av håndboken, som nå
er helt oversatt til tysk, fransk og italiensk, mens den er delvis
oversatt til dansk, norsk bokmål og spansk.  Installasjonsprosessen er
også forbedret, med oppdateringer fra den nye versjonen av
debian-installer, mulighet for å å kopiere ISO-avtrykk til USB-pinne,
samt endret partisjonering av frittstående profiler slik at de får en
separat /home og ingen /usr.</p>

<p>På spørsmål om 
<a href="http://people.skolelinux.org/pere/blog/Debian_Edu_interview__Nigel_Barker.html">fordelene 
med Skolelinux/Debian Edu</a>, svarte Nigel Barker: <q>For
meg er det det integrerte oppsettet.  Det er ikke kun tjeneren,
arbeidsstasjonen eller LTSP'en.  Det er alle sammen, og det hele er
oppsatt og klart til bruk.  Jeg leste et eller annet sted i den
opprinnelige dokumentasjon, at systemet var designet for å kunne settes
opp og administreres av matematikk- eller naturfagslæreren, som ikke
nødvendigvis vet så mye om datamaskiner, i en liten norsk skole.  Det
beskriver meg perfekt, hvis man erstatter Norge med Japan.</q></p>

<p>For de som ønsker å prøve Debian Edu <q>Squeeze</q>, er den 
<a href="http://maintainer.skolelinux.org/debian-edu-doc/en/debian-edu-squeeze-manual.html#Installation">fullstendige 
nedlastings- og installasjonsinstruksjoner</a>
tilgjengelig, inkludert detaljerte instruksjoner i
<a href="http://maintainer.skolelinux.org/debian-edu-doc/nb/debian-edu-squeeze-manual.html#GettingStarted"><q>Komme 
igang</q>-kapitlet i håndboken</a>, som forklarer 
de første steg, slik som oppsett av nettverk og oppretting av brukere.
<br /> De som allerede bruker rc1-3, kan oppgradere til den siste
utgaven ved å benytte for eksempel <q>apt-get upgrade</q> - brukere
som oppgraderer fra beta3 bør sikre seg, at de beholder den
eksisterende gosa.conf-filen, når dpkg spør om hvordan den endrede
filen skal behandles under oppgraderingen.</p>

<p>sha1summene til de utgitte ISO-avtrykkene:</p>

<pre>
  f4184237f0eb2a509c6729b3f8039b71f5f4394a  debian-edu-6.0.4+r0-CD.iso
  64681588fffa7a20f5d9e67c726f010580e35b9f  debian-edu-6.0.4+r0-DVD.iso
  087d0c69da17b4a98a2966ff752fcfea8e30ec23  debian-edu-6.0.4+r0-source-DVD.iso
</pre>

<p>Vil du gi din skoles datamaskiner lengre liv?  Er du lei av
joggeskoadministrasjon, hvor man springer fra datamaskin til
datamaskin for å reinstallere operativsystemet?  Har du kun noen få
timer tilgjengelig hver uke for å administrere alle datamaskinene på
din skole?  Prøv Debian Edu Squeeze!  <br /> Skolelinux brukes av
minst 200 skoler over hele verden, primært i Tyskland (i 2009
besluttede regionen Rheinland-Pfalz å bruke det på alle sine skoler)
og i Norge.</p>

<h2>Om Debian Edu</h2>

<p><a href="http://www.skolelinux.org/">Skolelinux</a>-prosjektet ble
stiftet i Norge i 2001, med det formål å lage en
GNU/Linux-distribusjon til skoler og andre undervisningsinstitusjoner.
Efter sammenslåing med det franske Debian Edu-prosjekt i 2003, ble
Skolelinux et
<a href="https://wiki.debian.org/DebianPureBlends">Debian Pure Blend</a>.
I dag brukes systemet i flere land rundt omkring i verden,
med de fleste installasjoner i Norge, Spania, Tyskland og
Frankrike.</p>

<h2>Om Debian</h2>

<p>Debian-prosjektet ble grunnlagt i 1993 av Ian Murdock, som et helt
fritt fellesskapsprosjekt. Siden den gang, har projektet vokst til å
bli et av de største og mest innflytelsesrike fri
programvare-prosjekter.  Tusenvis av frivillige fra hele verden
samarbeider om å lage og vedlikeholde Debian-programvare.  Med
oversettelser til 70 språk, og med støtte for et enormt antall
datamaskintyper, kaller Debian seg det <q>universelle operativsystemet</q>.</p>

<h2>Kontaktinformasjon</h2>

<p>Besøk Debians nettsider på
<a href="$(HOME)/">https://www.debian.org/</a> for mer informasjon
eller send en epost på engelsk til &lt;press@debian.org&gt;.</p>
