#use wml::debian::template title="Debian GNU/Hurd &ndash; CD di Hurd" NOHEADER="yes"
#include "$(ENGLISHDIR)/ports/hurd/menu.inc"
#use wml::debian::translation-check translation="1.78" maintainer="Luca Monducci"

<define-tag cdserie>L1</define-tag>
<define-tag cdbasetarball>gnu-2009-10-18.tar.gz</define-tag>
<define-tag cdbasename>debian-<cdserie>-hurd-i386</define-tag>


<h1>Debian GNU/Hurd</h1>

<p>Anche se molte persone chiamano GNU/Hurd il sistema GNU questo non è
rigorosamente corretto. Il kernel è GNU Mach e non l'Hurd. L'Hurd è una
serie di serventi in esecuzione sopra il microkernel GNU Mach. Sia l'Hurd
che GNU Mach fanno parte del progetto GNU diversamente dal kernel Linux
che è un progetto indipendente.</p>

<p>Il modo più semplice (e ben testato) per provare Debian GNU/Hurd è
utilizzare una macchina virtuale con KVM. Delle immagini con il sistema
operativo già pre-installato sono disponibili su
<url "http://people.debian.org/~sthibault/hurd-i386/README" /> altrimenti
è possibile usare l'Installatore Debian per fare installazione su una
macchina virtuale KVM oppure su una macchina reale (non tutto l'hardware
potrebbe essere supportato, perciò è raccomandato l'uso di KVM).</p>

<h2>Uso del CD-ROM di installazione dell'installatore Debian</h2>

<p>Un port per hurd-i386 del normale Installatore Debian può essere scaricato
da <url "http://people.debian.org/~sthibault/hurd-i386/installer/cdimage/">.
Funziona come l'Installatore Debian per Linux,
cioè in maniera automatica, eccetto che per alcuni dettagli:</p>

<ul>
<li>Attivare lo spazio di swap, altrienti Mach avrà dei problemi quando
si utilizza tutta la memoria;</li>

<li>Non montare una partizione separata per <code>/usr</code>, altrimenti
è impossibile avviare il sistema;</li>

<li>Leggere le <a href="hurd-install">note sull'installazione manuale</a>
in cui sono spiegati alcuni dei passi finali della configurazione.</li>
</ul>

<p>Le istruzioni per masterizzare i CD a partire dalle immagini si trovano
nelle <a href="$(HOME)/CD/faq/">FAQ di Debian CD</a>.</p>


<h2>Partizioni Hurd</h2>

<p>L'Hurd usa delle estensioni del filesystem ext2, il comando da usare è
<code>mke2fs -o hurd /dev/[Hurd partition]</code>. 
L'installazione da CD usa questa chiamata quando crea le partizioni per Hurd.</p>


<h2>Creazione di un disco di avvio con GRUB</h2>

<p>Quando si installa un sistema con solo Hurd, si può permettere
all'installatore di installare GRUB. Invece se si installa Hurd al fianco
di un sistema già esistente, si vorrà poter scegliere quale dei due
avviare. Se il sistema esistente è Linux, probabilmente è sufficiente
eseguire upgrade-grub per far rilevare il sistema Hurd appena installato.
Altrimenti, o se non si vuole gestire l'avvio di Hurd in questo modo,
è possibile usare un discchetto di avvio con GRUB.</p>

<p>Installare il pacchetto grub-disk o grub-rescue-pc, entrambi contengono
l'immagine di un dischetto con GRUB. Si può usare <q>dd</q> se si sta usando
GNU/Linux oppure <q>rawrite</q> se si sta usando MS.</p>

<p>Assicurarsi di aver ben chiari i metodi con cui Linux, GRUB e Hurd
nominano i dischi e le partizioni, sarà necessario usarli tutti	e
tre e le relazioni fra questi possono creare confusione.</p>

<p>Hurd usa dei nomi delle partizioni diversi da Linux, quindi occorre fare
attenzione. Gli hard disk IDE sono numerati secondo il loro ordine partendo
da hd0 per il master primario e hd1 il suo slave, seguito da hd2 il master
secondario e hd3 lo slave di quest'ultimo.
Anche i dischi SCSI sono numerati in modo assoluto,
sono sd0, sd1 e così via senza tener conto dell'identificativo SCSI. La
pratica ha mostrato che i lettori CD-ROM possono essere ingannevoli,
successivamente ci sono maggiori informazioni.</p>

<p>Quando si usa Hurd le partizioni Linux sono sempre chiamate sn, dove n è
il numero della partizione, quindi la prima partizione sul primo disco IDE è
hd0s1, la terza partizione sul secondo disco SCSI è sd1s3 e così via.</p>

<p>GRUB1 usa un altro sistema ancora per nominare le partizioni. Chiama le
partizioni (hdN,n), ma questa volta entrambi gli indici iniziano da zero e
i dischi seguono un ordine diverso, prima tutti i dischi IDE e poi tutti i
dischi SCSI. Questa volta la prima partizione sul primo disco IDE è (hd0,0).
GRUB2 fa la stessa cosa ma le partizioni sono indicizzate a partire da uno,
quindi la prima partizione sul primo disco IDE è (hd0,1).
Per far veramente confusione (hd1,2) può indicare il primo disco SCSI, se sul
sistema c'è un solo disco IDE, oppure può indicare il secondo disco IDE.
Quindi è importante aver ben chiaro i vari nomi delle partizioni prima di
iniziare.</p>

<p>Buon divertimento con Hurd.</p>
