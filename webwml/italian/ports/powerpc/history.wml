#use wml::debian::template title="Port su PowerPC -- Storia" NOHEADER="yes"
#include "$(ENGLISHDIR)/ports/powerpc/menu.inc"
#use wml::debian::translation-check translation="1.13" maintainer="Luca Monducci"

<h1>Storia di Debian/PowerPC</h1>

<p>Il port su PowerPC è cominciato nel 1997 dopo il
<a href="http://www.linux-kongress.de/">Linux Kongress</a> a W&uuml;rzburg
(Germania) durante il quale fu donata a Debian una macchina
<a href="http://www.infodrom.north.de/Infodrom/tervola.html">PowerPC</a>
con l'obiettivo di sviluppare del software.</p>

<p>Fortunatamente il lavoro sui bootdisk e i rootdisk era già disponibile
su <a href="http://www.linuxppc.org/">LinuxPPC</a> e quindi era possibile
provare a installare qualche programma sulla macchina. Sfortunatamente
erano necessari anche alcuni programmi che funzionavano solo sotto MacOS e
l'unico modo per installarli era usare un'altra macchina con MacOS in
esecuzione su cui fossero già installati. Ma dato che lo scambio di dati con
le altre macchine non-MacOS poteva essere fatto solo con dei dischetti
formattati MSDOS, eravamo di fronte il classico problema dell'uovo e della
gallina.</p>

<p>In qualche modo siamo riusciti a aggiungere un altro disco alla macchina
e a installarci Linux. Questo era il famoso DR 1 della Apple. Rapidamente
fu iniziato il port di dpkg sul nuovo sistema. Incredibile, era possibile!
La velocità con cui fu fatto il port e la compilazione dei primi pacchetti
era impressionante. Purttroppo DR 1 non disponeva di un linker dinamico
e di librerie condivise, un altro problema era che le librerie e i file
header erano decisamente vecchi e sulla macchina non era possibile compilare
la nuova libc. Comunque il problema più serio e grave erano dei crash molto
sospetti che distruggevano completamente il filesystem e ripristinabili solo
con la completa reinstallazione del sistema.</p>

<p>Klee Dienes, uno sviluppatore Debian, lavorò su questo problema e
rapidamente creò un
<a href="ftp://ftp.infodrom.north.de/pub/Linux/linux-pmac/debian/mklinuxfs.tar.gz">\
tarball mklinux</a> di un sistema più recente, un antenato di Debian
GNU/Linux. Di questo tarball faceva parte la vecchia versione 1.99 della libc.
Da allora la macchina ha funzionato stabilmente sulla rete e ha permesso di
continuare il lavoro di port. Compilando molti pacchetti fu notato che si
verificavano alcuni errori con i file header che non erano corretti e che
molti programmi non erano compilabili con il normale compilatore.</p>

<p>Perciò Joel Klecker, all'epoca un nuovo sviluppatore Debian, iniziò a
lavorare su egcs e sulla sua compilazione su macchine PowerPC. Il passo
successivo fu lavorare sulle versioni di libc più recenti, lasciando perdere
la libc-1.99 dato che era incompatibile con la versione pre2.1 necessaria
per garantire il passaggio del port nello ramo stabile.</p>

<p>In questa fase Hartmut Koptein passò dal port su m68k al port su powerpc
e contribuì notevolmente allo sviluppo, le prime versioni di sviluppo di
Debian/PowerPC furono disponibili nel 1998 e nel 1999.</p>

<p>Il port è stato rilasciato ufficialmente per la prima volta con Debian
GNU/Linux 2.2 (potato) nell'agosto 2000.</p>

<p>Lo sviluppo del port continua; è stato attivato un demone di compilazione
su voltaire.debian.org, una macchina PowerPC donata da Daniel Jacobowitz,
uno degli sviluppatori Debian.</p>
