#use wml::debian::translation-check translation="1.7" maintainer="Cristian Rigamonti" 
<define-tag pagetitle>Debian Jr. -- Come stiamo?</define-tag>
<define-tag release_date>2002-07-16</define-tag>
#use wml::debian::news
<p>
Abbiamo aperto una <a href="https://wiki.debian.org/DebianJr">pagina</a>
su <a href="https://wiki.debian.org/FrontPage">DebianWiki</a>, come spazio
dove gli utenti e gli sviluppatori possano collaborare sulla documentazione.
Oltre a banalmente <a href="https://wiki.debian.org/JuniorPackages">elencare i
pacchetti</a>, il sito documenta i motivi per cui Debian Jr. ha scelto di
includere ogni pacchetto e quali particolari caratteristiche o problemi esso
possa avere per i bambini.  La comunità di sviluppatori e utenti è incoraggiata
a inviare qui le richieste per includere nuovi pacchetti, indicando anche il
numero di bug appropriato (RFP o ITP) nel database dei bug a bugs.debian.org.
</p>
<p>
Insomma, visto che siamo sull'orlo del rilascio di Woody, a che punto stiamo con
Debian Jr.?  Diamo un'occhiata ai nostri obiettivi:
</p>
<dl>
<dt>Rendere Debian desiderabile per i bambini</dt>
<dd>La prova del budino sta nel mangiarlo, come si dice. I vostri bambini usano
Debian? Se sì, che cosa trovano di piacevole? Cosa di spiacevole?
</dd>
<dt>Lavorare con altri progetti di software libero orientati ai bambini</dt>
<dd>Di recente sono diventato ufficialmente il collegamento tra <a
href="http://www.tux4kids.com">Tux4Kids</a> e Debian Jr.  Il pacchetto
<a href="http://www.newbreedsoftware.com/tuxpaint/">TuxPaint</a> è il primo
pacchetto sponsorizzato da Tux4Kids ad essere aggiunto al nostro progetto, da
quando la collaborazione è stata formalizzata. Ci aspettiamo altri grandi
programmi da Tux4Kids.
</dd>
<dt>Applicazioni</dt>
<dd>Penso che abbiamo fatto un buon lavoro nel coprire un certo numero di
categorie.  Se pensate che rimangano dei buchi 
<a href="https://wiki.debian.org/JuniorRequestToInclude">inviate delle
richieste</a> per riempirli.
</dd>
<dt>Gestione degli account a prova di bambino</dt>
<dd>In questo campo non abbiamo ancora prodotto niente.  Comunque stiamo
lavorando dietro le quinte con il progetto <a
href="$(HOME)/devel/debian-med/">debian-med</a> per gettarne le fondamenta.
L'idea di base è che tutti gli utenti di un sotto-progetto (che sia med, junior o
qualsiasi altro sotto-progetto simile di Debian) dovrebbero appartenere a un
gruppo Unix appropriato sul sistema. Ciò consente di implementare alcune
caratteristiche degli account per tutti i membri del gruppo. La prima di esse
saranno i menu personalizzati per ogni sotto-progetto.
</dd>
<dt>Imparare a usare il computer</dt>
<dd>Finora questo obiettivo è stato perseguito semplicemente cercando e
includendo pacchetti che aiutino a imparare il computer, come ad esempio
<a href="https://packages.debian.org/gcompris">Gcompris</a>, che insegna ai
bambini come usare il mouse e la tastiera, oltre che altre abilità di base.
C'è sicuramente spazio per migliorare; magari potremmo annotare alcune idee nel
nostro nuovo <a href="https://wiki.debian.org/DebianJr">sito Wiki</a>.
</dd>
<dt>Interfaccia utente</dt>
<dd>Anche se non si è vista nessuna discussione attiva in lista su questo
argomento, ci ho lavorato con Andreas Tille di debian-med.  Potete aspettarvi un
po' di vero codice prima che finisca l'estate.
</dd>
<dt>Supporto alle famiglie</dt>
<dd>Un altro possibile argomento per il nuovo <a
href="https://wiki.debian.org/DebianJr">Wiki</a> a cui non è ancora stata
prestata molta attenzione.
</dd>
<dt>Sistemi per i bambini</dt>
<dd>Ogni tanto alcuni utenti in irc o altrove mi raccontano che stanno
allestendo un sistema specificamente per i loro bambini. Se avete storie simili
da raccontare, vogliamo ascoltarle e imparare dalla vostra esperienza.
</dd>
<dt>Port</dt>
<dd>Penso che abbiamo abbastanza materiale che è già in Debian, o che può essere
facilmente pacchettizzato per Debian. Comunque, se c'è qualche applicazione
particolare che pensiate debba essere portata per Linux e avete il tempo e
l'energia per richiedere un port, fatelo.
</dd>
<dt>Internazionalizzazione</dt>
<dd>Il sito Debian Jr. (almeno la pagina iniziale) è stato tradotto al momento
in sei lingue. Inoltre, il numero di applicazioni che supportano altre lingue è
in crescita. In ogni caso, non c'è nessuno che si sta concentrando in
particolare sulle applicazioni di Debian Jr.  Se vi interessa questo tipo di
lavoro, fatevi sentire!
</dd>
<dt>Marketing &amp; PR</dt>
<dd>Andreas Tille ha fatto da portavoce per il progetto Debian Jr. durante
alcune recenti occasioni in cui è stato invitato a parlare del suo nuovo progetto
Debian Med, che segue le orme di Debian Jr.  Apprezziamo il suo sforzo continuo
nel diffondere l'informazione, come anche il lavoro che sta facendo con Debian
Jr. per arrivare a un'infrastruttura comune per Debian Jr. e Debian Med.
</dd>
</dl>
