#use wml::debian::translation-check translation="1.2" maintainer="Cristian Rigamonti" 
<define-tag pagetitle>Debian Jr. si prepara per il rilascio</define-tag>
<define-tag release_date>2002-02-04</define-tag>
#use wml::debian::news
<p>
È passato un po' da quando ho relazionato sull'andamento di Debian Jr. Sì, ci
siamo ancora e stiamo proseguendo il lavoro. Sono stati fatti dei miglioramenti 
al sito web di Debian Jr. per dare al pubblico un'idea migliore di quello che
abbiamo realizzato e di dove siamo diretti. Quindi si veda:
<a href="$(HOME)/devel/debian-jr/">http://www.debian.org/devel/debian-jr</a>
<p>
Ecco gli sviluppi importanti avvenuti nel corso dello scorso anno:
<ul>
<li>La maggior parte delle nostre energie è oggi impiegata per assicurare che i
  pacchetti di Debian Jr. siano almeno pronti per il rilascio con Woody. Aiutiamo a
  risolvere i bug dei pacchetti contenuti nella nostra lista, o cerchiamo
  pacchetti sostitutivi adatti, se quelli che abbiamo scelto non sono pronti per
  il rilascio.  
<li>Abbiamo completato un buon gruppo di meta-pacchetti 'junior-' per gli utenti
  di Debian Jr.  Il pacchetto task-junior è ora obsoleto, sostituito dalla nuova
  opzione in tasksel che è funzionalmente equivalente. Selezionando "Debian Jr." 
  in tasksel, verrà installata la maggior parte dei pacchetti in Debian Jr.  
  Il resto può essere ottenuto installando individualmente i pacchetti 'junior-'
  non installati da tasksel. Si veda il pacchetto junior-doc per i dettagli.
  La "guida rapida" in questo pacchetto riguarda l'installazione.
<li>La pagina del logo è stata aggiornata.  È raggiungibile dalla nostra home
  page, indicata sopra.  Sinceramente non so dire se siamo vicini a sceglierne
  uno (la scelta del logo è una priorità abbastanza bassa, rispetto al preparare
  i pacchetti per il rilascio).
<li>Mentre si continua a cercare qualcuno che formi un gruppo debian-edu
  separato, è abbastanza chiaro che visto che nessuno ancora si è proposto,
  Debian Jr. dovrà occuparsi di alcuni aspetti di Debian nell'educazione.
  Abbiamo quindi preso parte alla recente coalizione di 
  <a href="http://www.schoolforge.net/">Schoolforge</a>, un gruppo di
  "organizzazioni indipendenti che promuovono, usano e sviluppano risorse aperte
  per l'educazione primaria e secondaria". Durante il prossimo anno cercheremo
  sviluppatori che vorrebbero usare Debian nelle scuole e troveremo lavoro per
  loro in Debian Jr.
<li>La discussione sui menu orientati ai bambini, da interessante che era
  all'inizio, è evaporata nel nulla.  Devo dare la colpa per primo alla mia
  mancanza di interesse nel portare avanti l'implementazione. Secondariamente,
  sembra che il lavoro principale, quello di produrre pacchetti Debian di software
  libero per bambini assicurandosi che siano pronti per il rilascio, assorbe tutte
  le nostre energie per ora.
<li>L'<a href="http://www.osef.org/">OSEF</a>, la Open Source
  Education Foundation, ha gentilmente donato un vecchio laptop (K6-233,
  810M drive) al progetto Debian Jr.  È in viaggio verso casa mia mentre sto
  scrivendo. Siamo grati per la donazione, che sarà immediatamente usata come
  sistema Debian Jr. nella mia famiglia.  Sarà tenuto aggiornato con sid e sarà
  utile per identificare forze e debolezze dei nostri pacchetti, usati su
  hardware così vecchio.
</ul>
