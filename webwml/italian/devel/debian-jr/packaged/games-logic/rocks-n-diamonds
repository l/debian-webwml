Come Boulderdash, questo è un gioco con scrolling in 2D, in cui guidate il
protagonista con semplici controlli direzionali attraverso un numero quasi
infinito di livelli.  Il protagonista deve evitare le rocce che cadono e altri
pericoli e collezionare abbastanza diamanti o raggiungere abbastanza obiettivi
per aprire l'uscita e scappare prima che finisca il tempo.
I bambini devono usare la logica per risolvere una serie di situazioni
problematiche in ogni livello e guidare il protagonista all'uscita.
Poter scegliere da che livello iniziare, aiuta a evitare la frustrazione,
visto che si può lasciare a più tardi un livello difficile e sceglierne
un altro. L'editor di livelli incluso è molto divertente e relativamente facile
da usare (anche se progettare buoni livelli può essere difficile per un
bambino). I bambini amano giocare sia col gioco che con l'editor di livelli.
