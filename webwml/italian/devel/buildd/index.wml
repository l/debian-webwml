#use wml::debian::template title="Autobuilder network" BARETITLE="true"
#use wml::debian::translation-check translation="1.19" maintainer="Giovanni Mascellani"

<p>La rete di buildd è un sottoprogetto di Debian che aiuta a velocizzare
la ricompilazione dei pacchetti per tutte le architetture che
<a href="$(HOME)/ports/">Debian al momento supporta</a>. Questa rete è formata
da svariate macchine (i nodi buildd) che utilizzano uno specifico pacchetto
software, chiamato <em>buildd</em>, per prendere i pacchetti dall'archivio
Debian e ricompilarli per l'architettura richiesta.</p>

<h2>Come mai è necessaria la rete di buildd?</h2>

<p>La distribuzione Debian supporta <a href="$(HOME)/ports/">un buon numero di
architetture</a>, ma i mantenitori dei pacchetti in genere compilano i binari
solo per una sola architettura (di solito i386). Gli sviluppatori di altre
architetture devono prestare attenzione a quando escono nuove versioni di ogni
pacchetto e ricompilarle, se vogliono stare al passo con la distribuzione
Intel.</p>

<p>Quando fu iniziata Debian/m68k (il primo port non Intel) tutto questo veniva
fatto manualmente: gli sviluppatori controllavano sulla mailing list degli
upload la presenza di nuovi pacchetti e ne prendevano alcuni per compilarli.
Annunciando su una mailing list cosa si stava per fare si evitava che un
pacchetto venisse compilato due volte. È evidente che però questo metodo era
facilmente soggetto ad errori ed estremamente costoso in termini di tempo, ma è
stato per lungo tempo l'unico modo di mantenere le distribuzioni non i386.</p>

<p>Il demone di compilazione rende automatica la maggior parte di questo
processo. Consiste di una serie di script (scritti in Perl e Python), che sono
stati modificati molte volte nel corso del tempo in modo da aiutare i porter
in molti compiti. Sono finalmente diventati un sistema che è capace di
mantenere quasi automaticamente una distribuzione Debian non i386 aggiornata.
</p>


<h2>Come funziona buildd?</h2>

<p><em>Buildd</em> è il nome che di solito si dà ai programmi utilizzati
della rete, ma in realtà è però diviso in parti diverse:</p>

<dl>

<dt><a href="http://svn.cyberhqz.com/svn/wanna-build/">wanna-build</a></dt>
<dd>
un tool che coordina la (ri)compilazione dei pacchetti attraverso un database
che mantiene la lista dei pacchetti e del loro stato. C'è un database centrale
per ogni architettura che memorizza lo stato dei pacchetti, la loro versione
e qualche altra informazione.
</dd>

<dt><a href="http://svn.cyberhqz.com/svn/wanna-build/">buildd</a></dt>
<dd>
un demone che controlla periodicamente il database mantenuto da
<em>wanna-build</em> e chiama <em>sbuild</em> per compilare i pacchetti. Tiene
traccia delle compilazioni fallite e riuscite e carica i pacchetti nell'archivio
una volta che il log di compilazione è stato accettato dall'amministratore.
</dd>

<dt><a href="http://packages.debian.org/sbuild">sbuild</a></dt>
<dd>
è responsabile dell'effettiva compilazione dei pacchetti in chroot isolate.
Per fare questo principalmente utilizza tool standard di Debian, ma tiene anche
conto delle dipendenze di compilazione e di altre sottigliezze.
</dd>

<dt><a href="http://packages.debian.org/quinn-diff">quinn-diff</a></dt>
<dd>
riempie il database di wanna-build con i nuovi pacchetti. Confronta la lista dei
pacchetti disponibili ed elenca le differenze (comparando un file Sources ed un
file Packages).
</dd>

</dl>

<p>Tutte queste parti <a href="operation">operano</a> insieme per far funzionare
la rete di buildd.</p>

<h2>Cosa deve fare uno sviluppatore Debian?</h2>

<p>In realtà lo sviluppatore Debian medio non deve esplicitamente usare
la rete di buildd. Quando carica un pacchetto nell'archivio (binari
compilati per una certa architettura), questo sarà aggiunto al database di ogni
architettura (nello stato <em>Needs-Build</em>, ossia "compilazione
necessaria"). Le macchine di compilazione interrogheranno il database chiedendo
quali pacchetti sono in quello stato e prenderanno continuamente pacchetti dalla
lista. I criteri di priorità della lista sono lo stato della precedente
compilazione, la priorità del pacchetto, la sua sezione ed infine il suo
nome.</p>

<p>Se la compilazione ha successo su tutte le architetture, il mantenitore
non avrà bisogno di fare niente. Tutti i pacchetti binari saranno caricati
nell'archivio principale della loro architettura. Se la compilazione non finisce
con successo, il pacchetto entrerà in uno stato speciale (<em>Failed</em>,
"fallito", oppure <em>Dep-Wait</em>, "aspetta le dipendenze", se ha dipendenze
di compilazione o di installazione che non sono disponibili). Gli amministratori
della rete di buildd controlleranno i pacchetti che non sono stati compilati
con successo e ne daranno comunicazione al mantenitore, generalmente aprendo un
bug nel Bug Tracking System.</p>

<p>A volte un pacchetto impiega molto tempo per essere compilato per una certa
architettura, e questo gli impedisce di entrare in
<a href="$(HOME)/devel/testing">testing</a>. Sfortunatamente il pacchetto dovrà
aspettare finché una macchina non lo prende. Gli amministratori di buildd non
accetteranno richieste di velocizzare la compilazione di un pacchetto, perché
la lista delle priorità è stata fissata.</p>

<p>Puoi controllare lo stato di ogni tentativo fatto da buildd per compilare i
pacchetti che appartengono ad ogni mantenitore controllando i
<a href="http://buildd.debian.org/bymaint.php">log di buildd</a>. Questi log
possono essere raggiunti anche dal Riassunto dei Pacchetti di un
Mantenitore (Packages' Maintainer Overview).</p>

<p>Per maggiori informazioni sui diversi stati dei pacchetti puoi leggere
<a href="wanna-build-states">"stati di wanna-build"</a>.</p>

<h2>Dove posso trovare altre informazioni?</h2>

<p>Ovviamente, il miglior modo di capire come funziona la rete i buildd è
consultare i codici sorgente e la documentazione disponibile. Inoltre, la
sezione <a href="$(HOME)/doc/manuals/developers-reference/pkgs#porting">\
Porting and being ported</a> della <a
href="$(HOME)/doc/manuals/developers-reference/">Debian Developers Reference</a>
contiene altre informazioni su come funziona, nonché informazioni sui
<a href="$(HOME)/doc/manuals/developers-reference/tools#tools-builders">\
compilatori di pacchetti</a> e
<a href="$(HOME)/doc/manuals/developers-reference/tools#tools-porting">\
tool per il porting</a> che sono utilizzati nel processo di costruzione e
mantenimento della rete di buildd.</p>

<p>Sono disponibili <a href="http://buildd.debian.org/stats/">alcune statistiche
sulla rete di buildd</a>.</p>

<h2>Come faccio a installare il mio nodo buildd personale?</h2>

<p>Ci sono molte ragioni per cui uno sviluppatore (o un utente) potrebbe voler
metter su e far funzionare un sistema buildd:</p>

<ul>
<li>Per aiutare nel port su una certa architettura (quando sono necessari nodi
buildd).</li>
<li>Per valutare l'effetto di una certa patch o ottimizzazione del compilatore
su un grande numero di pacchetti.</li>
<li>Per utilizzare tool che analizzano pacchetti cercando errori comuni e che
lavorano sui pacchetti compilati, operazione che può anche essere necessaria
per fare analisi sul codice sorgente, per esempio come work-around per pacchetti
che usano <tt>dpatch</tt>.</li>
</ul>

<p>Qui puoi trovare ulteriori informazioni su come
<a href="setting-up">installare un nodo buildd</a>.</p>

<h2>Contattare gli amministratori dei nodi buildd</h2>

<p>Gli amministratori responsabili per i nodi buildd di una particolare
architetture possono essere raggiunti all'indirizzo
<email arch@buildd.debian.org>, per esempio <email i386@buildd.debian.org>.</p>

<hrline />

<p><small>Questa introduzione alla rete di buildd è stata scritta mettendo
insieme pezzetti appartenenti a Roman Hodek, Christian T. Steigies,
Wouter Verhelst, Andreas Barth, Francesco Paolo Lovergine e
Javier Fernández-Sanguino.</small></p>

