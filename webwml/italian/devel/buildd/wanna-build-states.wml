#use wml::debian::template title="Stati di wanna-build: una spiegazione" BARETITLE="true"
#use wml::debian::translation-check translation="1.21" maintainer="Giovanni Mascellani"

<p>Questa pagina tenta di spiegare qual è il significato di ciascuno degli stati
di wanna-build e cosa succede ad un pacchetto quando è in ciascuno stato. È
principalmente scritto per il manutentori che stanno cercando di capire come mai
il loro pacchetto è o non è stato compilato per una particolare architettura.
Inoltre viene fornita una spiegazione per ogni possibile risultato del log.</p>

<p>È anche disponibile un <a href="#graphlink">diagramma di flusso</a> che
rappresenta gli stati di wanna-build; tuttavia esso non copre tutto ciò
che è menzionato in questa pagina.</p>

<h2>Gli stati di wanna-build</h2>
<p>Per ogni architettura supportata da Debian c'è un database wanna-build
installato su buildd.debian.org, che contiene lo stato corrente di tutti i
pacchetti. Esistono otto stati: <em>Needs-Build</em>, <em>Building</em>,
<em>Uploaded</em>, <em>Dep-Wait</em>, <em>BD-Uninstallable</em>, <em>Failed</em>,
<em>Not-For-Us</em> e <em>Installed</em>.</p>

#<p>Their meaning is as follows:</p>

<p>Il loro significato è questo:</p>

    <dl>
      <dt><a name="needs-build">Needs-Build (<q>compilazione necessaria</q>)</a></dt>

	<dd>Un pacchetto marcato <em>Needs-Build</em> ha appena visto un upload di
	una nuova versione da parte del suo mantenitore, ma per un'architettura
	diversa da quella di questo database di wanna-build; deve quindi essere
	ricompilato. Se lo stato è <em>Needs-Build</em> vuol dire che non è stato
	ancora preso da nessun nodo compilatore, ma che presto lo sarà (non appena
	una macchina è disponibile ed il pacchetto è in cima alla lista). Spesso si
	dice che <q>un pacchetto è nella coda di ricompilazione</q> quando si vuole
	intendere che è in stato di <em>Needs-Build</em>.<br />
	È interessante notare che la cosa dei <em>Needs-Build</em> non è in realtà
	una coda FIFO; al contrario, l'ordinamento utilizzato è basato su questi
	criteri:

	<ol>
		<li>Stato precedente di compilazione; pacchetti che sono già stati
			compilati in passato ricevono una priorità maggiore di quelli nuovi.
		</li>
		<li>Priorità (pacchetti con priorità <em>required</em> sono compilati
			prima di pacchetti con priorità <em>extra</em>).
		</li>
		<li>Sezione in cui sta il pacchetto. Questo ordinamento è basato su
			quali sezioni sono considerate più importanti; per esempio, la
			sezione <em>games</em> viene compilata dopo la sezione <em>base</em>
			e la sezione <em>libs</em> viene compilata prima della sezione
			<em>devel</em>.
		</li>
		<li>Ordinamento alfabetico sul nome del pacchetto.</li>
	</ol>

	Inoltre, sotto certe condizioni, può accadere che una nodo compilatore
	non prenda il pacchetto in cima alla cosa; per esempio, se un demone di
	compilazione non trova i sorgenti di un pacchetto lo rimetterà nella coda
	(dove tornerà subito nella posizione che aveva prima, ossia in testa), ma lo
	ignorerà per alcune ore. Un altro esempio dove questo potrebbe accadere è
	una rete con molti nodi di compilazione; in tal caso i porter per
	quell'architetture potrebbero scegliere di compilare i pacchetti più grandi
	sulle macchine più potenti, lasciando i più piccoli alle macchine più lente.
	Una macchina di compilazione teoricamente può anche richiedere
	esplicitamente un diverso ordinamento delle sezioni, ma questo in genere non
	viene fatto.<br />
	Ci potrebbero essere altre situazioni in cui potrebbe sembrare che la coda
	non viene rispettata, ma sono tutte eccezioni.
	</dd>

	<dt><a name="building">Building (<q>in compilazione</q>)</a></dt>
	<dd>Un pacchetto è marcato come <tt>Building</tt> dal momento in cui un nodo
	buildd lo prende dalla cima della coda di wanna-build fino al momento in cui
	l'amministratore del nodo risponde al log. Siccome i pacchetti non sono
	presi uno per uno, un pacchetto potrebbe essere (ed in genere è) in questo
	stato anche prima che la compilazione sia effettivamente iniziata; comunque,
	poiché buildd compila i pacchetti nella propria coda locale secondo un
	meccanismo FIFO, non dovrebbe mancare molto a che l'operazione venga
	effettivamente eseguita. Inoltre bisogna notare che lo stato di un pacchetto
	<strong>non</strong> viene modificato una volta che la compilazione è
	terminata, ma solo quando l'amministratore della macchina che lo ha
	compilato risponde al log di compilazione.</dd>

	<dt><a name="uploaded">Uploaded (<q>caricato sul server</q>)</a></dt>
	<dd>Quando una compilazione va a buon successo, un log dell'operazione viene
	inviato all'amministratore della macchina che l'ha eseguita ed a
	buildd.debian.org. L'amministratore firmerà digitalmente il file .changes
	incluso nel log e lo rimanderà al demone di compilazione, che a sua volta
	caricherà il pacchetto compilato sul server ed imposterà il suo stato a
	<em>Uploaded</em>. Un pacchetto in questo stato può quindi essere trovato
	da qualche parte nella coda incoming.<br />
	Un nodo di buildd non toccherà più un pacchetto se il suo stato è
	<em>Uploaded</em>, perlomeno fino a che non sarà disponibile una sua
	versione o fino a che un porter modificherà manualmente lo stato del
	pacchetto.</dd>

	<dt><a name="dep-wait">Dep-Wait (<q>aspetta le dipendenze</q>)</a></dt>
	<dd>Quando un pacchetto fallisce a causa di dipendenze di compilazione non
	soddisfatte, il mantenitore della macchina che ha provato ad elaborarla
	invia un'email alla macchina stessa, dicendo di cancellare i sorgenti e di
	marcale il pacchetto come <em>Dep-Wait</em> sulle dipendenze mancanti. Un
	pacchetto in questo stato verrà automaticamente marcato, senza necessità di
	intervento umano, come <em>Needs-Build</em>, una volta che dette dipendenze
	diventano disponibili.<br />
	Tempo fa ogni pacchetto doveva effettivamente vedere almeno un tentativo di
	compilazione prima che il mantenitore lo mettesse manualmente in stato
	<em>Dep-Wait</em>. Però nell'agosto del 2005 è stato aggiunto del codice in
	wanna-build che sposta direttamente un pacchetto da
	<em><a href="#installed">Installed</a></em> a <em>Dep-Wait</em>, se è il
	caso.<br />
	Ci sono due casi particolari nei quali può accadere che un pacchetto
	rimanga per sempre in stato <em>Dep-Wait</em>, ossia quando si è sbagliato
	a scrivere il nome di una dipendenza di compilazione (cosicché il pacchetto
	rimarrà perpetuamente in <em>Dep-Wait</em> su un pacchetto che non esiste e
	che mai esisterà) e quando una dipendenza è dichiarata su un pacchetto
	marcato <em>Non-Per-Noi</em> o nella lista di pacchetti specifici per
	un'architettura (<em>packages-arch-specific</em>).<br />
	Come esempio per l'ultimo caso, si considerino tre pacchetti: <tt>foo</tt>,
	che esiste solo per <tt>i386</tt>, <tt>bar</tt>, che esiste solo per
	<tt>m68k</tt> (e che fa sostanzialmente lo stesso lavoro) e <tt>baz</tt>,
	che può essere compilato con <tt>foo</tt> o con <tt>bar</tt>. Se il
	mantenitore di quest'ultimo dovesse dimenticarsi di aggiungere <tt>bar</tt>
	alle dipendenze di compilazione e non si accorgesse della notifica che
	<tt>baz</tt> è in stato <tt>Dep-Wait</tt> sul pacchetto non esistente
	<tt>foo</tt> per <tt>m68k</tt>, in tal caso lo stato <tt>Dep-Wait</tt> per
	l'architettura <tt>m68k</tt> dovrebbe essere modificato manualmente da un
	porter.</dd>

	<dt><a name="bd-uninstallable">BD-Unistallable (<q>dipendenze di compilazione non installabili</q>)</a></dt>
	<dd>Durante il Debconf9, <a href='http://lists.debian.org/debian-wb-team/2009/07/msg00089.html'>Joachim
	Breitner ha avuto l'idea</a> di utilizzare edos-debcheck per verificare
	l'installabilità delle dipendenze di compilazione senza far entrare
	necessariamente il pacchetto nello stato Needs-Build. In realtà
	wanna-build aveva già la capacità di controllare la disponibilità delle
	dipendenze di compilazione immediate; però non si sarebbe accorto, per
	esempio, di un pacchetto a che dipendeva da un pacchetto b, che a sua
	volta dipendeva da c (>= 1.2.3), quando c era ancora alla versione
	1.2.2. Chiaramente, in questo caso la compilazione sarebbe fallita
	molto presto a causa di dipendenze mancanti, ma l'amministratore del
	nodo di compilazione avrebbe dovuto rendersi conto manualmente di questo
	fatto, perdendoci un certo tempo. Dopo l'aggiunta dello stato
	BD-Uninstallable questo non è più un problema. Quando un tuo pacchetto
	è nello stato BD-Uninstallable, vuol dire che alcune sue dipendenze
	non sono installabili (possono essere dipendenze dirette o parti
	mancanti più profonde dell'albero delle dipendenze). Purtroppo
	questa modifica non rende wanna-build in grado di fornire informazioni
	su quale pacchetto manca esattamente; per favore, usa edos-debcheck
	per capirlo. Il problema, comunque, sarà risolto automaticamente non
	appena le dipendenze richieste diventano disponibili; a quel punto il
	pacchetto sarà automaticamente spostato nello stato Needs-Build.</dd>

	<dt><a name="wanna-build-state-failed">Failed (<q>fallito</q>)</a></dt>
	<dd>Se un tentativo di compilazione fallisce ed il mantenitore del nodo
	decide che si tratta realmente di un fallimento, e che quindi la
	compilazione non deve essere tentata nuovamente, il pacchetto è marcato come
	<em>Failed</em>. Un pacchetto non lascerà questo stato fino a quanto un
	porter lo deciderà o fino a quando sarà disponibile una nuova versione.
	Comunque, quando è disponibile una nuova versione di un pacchetto che era
	marcato <em>Failed</em> nella versione precedente, la macchina di
	compilazione chiederà al suo amministratore se veramente il pacchetto deve
	essere elaborato nuovamente o no; questo per evitare di sprecare risorse se
	è chiaro che l'operazione fallirà di nuovo. Benché dare per fallita una
	compilazione che non si è provata è molto difficilmente la cosa giusta da
	fare, l'opzione di farlo è però disponibile al mantenitore del nodo.<br />
	Nota che un pacchetto non sarà <strong>mai</strong> marcato <em>Failed</em>
	senza l'intervento umano.</dd>

	<dt><a name="not-for-us">Not-For-Us (<q>non per noi</q>)</a></dt>
	<dd>Certi pacchetti sono specifici per un'architettura; per esempio,
	<tt>lilo</tt>, un boot loader per i386, non dovrà essere compilato per
	alpha, m68k o s390. Comunque, <em>wanna-build</em> non consulta i file di
	controllo dei pacchetti per generare il suo database, ma solo il nome del
	pacchetto, la sua sezione, il suo stato precedente e la sua priorità. In
	questo modo la prima volta che viene caricato un pacchetto esistente solo
	per alcune architetture un tentativo di compilazione viene lanciato in ogni
	caso (ma fallisce prima ancora che le dipendenze di compilazione siano
	scaricare ed installate).<br />
	Siccome i nodi di buildd non dovrebbero perdere tempo a cercare di compilare
	pacchetti inutili per quell'architettura, è necessario un modo per
	identificare tali pacchetti. La prima soluzione a questo problema è stata
	<em>Not-For-Us</em>; però, dal momento che è difficile da mantenere, è oggi
	deprecata; i mantenitori di buildd dovrebbero usare al suo posto
	<em>packages-arch-specific</em>, che non è uno stato di
	<em>wanna-build</em>, ma una lista di pacchetti specifici per una o più
	architetture.<br />
	Un pacchetto in <em>Not-For-Us</em> o in <em>packages-arch-specific</em>
	<strong>non</strong> lascerà automaticamente questo stato; se un pacchetto
	prima escludeva una data architettura che ora supporta nel suo file di
	controllo, deve essere riaccodato <strong>manualmente</strong>.<br />
	Se ti trovi in questa situazione, puoi chiedere che questa operazione venga
	fatta scrivendo agli opportuni mantenitori di buildd, che possono essere
	raggiunti su $arch@buildd.debian.org.</dd>

	<dt><a name="installed">Installed (<q>installato</q>)</a></dt>
	<dd>Come il nome suggerisce, un pacchetto marcato <em>Installed</em> è
	correttamente compilato per l'architettura del database di wanna-build.
	Prima del rilascio di Woody lo stato di un pacchetto veniva cambiato da
	<em>Uploaded</em> a <em>Installed</em> dopo l'esecuzione giornaliera di
	<em>katie</em>. Con l'implementazione di
	<a href="http://lists.debian.org/debian-devel-announce/2002/debian-devel-announce-200206/msg00002.html">Accepted-autobuild</a>,
	però, questo non è più vero; oggi un pacchetto passa da <em>Uploaded</em> a
	<em>Installed</em> quando è accettato nell'archivio, ossia dopo circa
	quindici minuti.</dd>

	</dl>

	<p>Oltre a questi otto stati, <em>wanna-build</em> conosce anche altri due
	stati per pacchetti rimossi, che sono usati solamente in casi molto
	eccezionali. Questi due stati sono <em>Dep-Wait-Removed</em> e
	<em>Failed-Removed</em>. Il loro rapporto con le loro versioni
	<q>normali</q> è questo: quando un pacchetto in stato <em>Failed</em> o
	<em>Dep-Wait</em> non compare più in un file Packages passato a
	<em>wanna-build</em> &ndash; ossia quando quest'ultimo si rendo conto che il
	pacchetto è stato rimosso &ndash; le informazioni relative non sono
	cancellate, perché la mancanza del pacchetto potrebbe essere semplicemente
	dovuta ad un problema temporaneo, o ad un rimozione provvisioria (il
	pacchetto ricomparirà nell'archvio, basta dargli tempo). In questo caso il
	pacchetto viene spostato nell'opportuno stato di rimozione, in modo che le
	informazioni relative al fallimento della sua compilazione siano preservate.
	Se il pacchetto dovessere riapparire in un successivo file Packages passato
	a <em>wanna-build</em>, verrebbe direttamente riportato da
	<em>Failed-Removed</em> a <em>Failed</em> o da <em>Dep-Wait-Removed</em> a
	<em>Dep-Wait</em>.</p>

	<p>Non è possibile accedere ai database di <em>wanna-build</em>
	direttamente: tali database sono installati su ftp-master.debian.org, che è
	una macchina ad accesso ristretto, e solo i nodi di buildd hanno una chiave
	SSH che permette loro di interagire con il database relativo alla loro
	architettura. Così succedeva anche prima che ftp-master fosse ad accesso
	ristretto; poiché <em>wanna-build</em> necessità di un lock a livello di
	database anche durante la semplice lettura, era necessario essere nel gruppo
	giusto (wb-&lt;arch&gt;) per accedere direttamente al un database.</p>

	<p>Tuttavia, è possibile vedere lo stato di un pacchetto andando sulla
	<a href="http://buildd.debian.org/stats/">pagina delle statistiche di
	buildd</a>, tranne che se è nello stato <em>Installed</em> (a meno che non
	ti dia problemi andare a cercare nei lunghissimi file
	"&lt;arch&gt;-all.txt"...).</p>

<h2>I risultati della compilazione</h2>

<p>Quando un pacchetto viene compilato da sbuild (il componente di buildd che
si occupa della compilazione vera e propria) un log dell'operazione viene
inviato per email all'amministratore del nodo ed a logs@buildd.debian.org
(in modo che possa essere visualizzato su http://buildd.debian.org). Il
risultato del log di compilazione può essere <em>successful</em> (<q>riuscito</q>),
<em>failed</em> (<q>fallito</q>), <em>given-back</em> (<q>restituito</q>),
<em>skipped</em> (<q>saltato</q>). Notare che sulle
<a href="http://buildd.debian.org/">pagine di buildd</a> viene aggiunto il
prefisso <em>maybe-</em> (forse), perché, tra le altre cose, in passato, il
fatto che una compilazione fosse marcata come <em>failed</em> per motivi che non
erano un <em>reale</em> fallimento ha generato confusione (e, del resto, a volte
un pacchetto che sempra essere stato compilato con successo in realtà è errato e
deve essere compilato nuovamente).
</p>

<p>Il significato dei risultati di compilazione è il seguente:</p>
	<dl>

		<dt><a name="successful">successful</a></dt>
		<dd>La compilazione si è conclusa con successo. Dopo aver ricevuto il
		log, l'amministratore del nodo firmerà il file <code>.changes</code>
		e lo rimanderà indietro, in modo che venga caricato nell'archivio.</dd>

		<dt><a name="failed">failed</a></dt>
		<dd>La compilazione è fallita. Ci sono un sacco di ragioni per cui
		questo può accadere, che sarebbero difficili da elencare. Se un tuo
		pacchetto è marcato <em>(maybe-)failed</em> prova a leggere quanto
		riportato sopra e controlla il suo stato di wanna-build</dd>

		<dt><a name="given-back">given-back</a></dt>
		<dd>La compilazione è fallita a causa di problemi temporanei del nodo
		che l'ha tentata; potrebbe darsi, per esempio, di problemi di rete,
		mancanza del pacchetto sorgente nel file sources.list, spazio disco
		insufficiente o altro ancora.<br />
		Un pacchetto restituito con il codice <em>given-back</em> verrà
		nuovamente marcato come <em><a href="#needs-build">needs-build</a></em>,
		e sarà quindi automaticamente preso da un altro nodo disponibile.</dd>

		<dt><a name="skipped">skipped</a></dt>
		<dd>Prima che la compilazione iniziasse, ma dopo che il pacchetto è
		stato preso dal nodo buildd e marcato come
		<em><a href="#building">building</a></em>, è stata caricata una sua
		nuova versione oppure il suo stato su wanna-build è stato modificato
		manualmente da un responsabile del port. Quando una di queste azioni
		viene eseguita, una mail viene inviata al nodo, che quindi non
		compilerà il pacchetto (ma genererà un log per descrivere il fatto che
		ciò è accaduto).</dd>

	</dl>

<h2><a name="graphlink">La versione grafica</a></h2>
<p>Per illustrare tutto quanto spiegato, è disponibile un
<a href="wanna-build.png">diagramma di flusso</a> della procedura. Notare che
non contiene tutti gli aspetti menzionati in questo documento.</p>
