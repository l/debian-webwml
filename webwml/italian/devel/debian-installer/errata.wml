#use wml::debian::template title="Errata Corrige del Debian-Installer"
#use wml::debian::recent_list
#use wml::debian::translation-check translation="1.67" maintainer="Claudio Moratti"

<h1><a name="rc3">Errata per la release candidate 3</a></h1>

<p>
Questa è una lista di problemi conosciuti nella versione rc3 dell'installatore
Debian. Se il problema riscontrato non è presente in questa pagina, è possibile inviare un 
<a href="report-template">report dell'installazione</a> descrivendo il problema
oppure <a href="http://wiki.debian.net/?DebianInstallerBrokenThings">controllare il wiki</a> 
per altri problemi conosciuti.
</p>

<ul>
	<li><b>JFS non funzionante su ia64.</b>
	Il filesystem JFS non funziona nell'installazione per ia64 utilizzando il
	kernel 2.6 (predefinito). Evitare di utilizzare JFS oppure usare il
	kernel 2.4.
	</li>
	<li><b>Schermata rossa durante il boot.</b>
	Alcune volte l'installatore si avvia con una schermata rossa, al boot,
	usando un kernel 2.6. L'installazione funziona correttamente,
	non c'è nessun errore, ma lo sfondo dello schermo è semplicemente del 
	colore sbagliato, rosso invece di blu. Questo è il bug #<a href="http://bugs.debian.org/273192">273192</a>.
	</li>
	<li><b>Il driver SATA può bloccare l'accesso al dispositivo CD nell'installazione
	da CD.</b>
	Nei sistemi con un controller IDE SATA a cui è connesso il dispositivo CD, 
	è possibile osservare l'installatore indugiare sul dispositivo CD durante il 
	rilevamento dell'hardware o fallire la lettura del CD poco dopo. Una possibile causa
	è che il driver SATA (ata_piix e forse altri) stia bloccando l'accesso al dispositivo
	CD.<br>
	È possibile aggirare questo problema avviando l'installatore in modalità esperto e, 
	nel passo "Rileva e monta CD-ROM", selezionare solo i driver necessari per il
	supporto al CD. Questi sono (ide-)generic, ide-cd e isofs.<br>
	I driver necessari per l'accesso al disco saranno caricati lo stesso, ma 
	in seguito. Caricando i driver del CD prima dei driver SATA in questo modo,
	è possibile completare l'installazione. Bisogna notare che l'accesso al CD-ROM potrebbe
	continuare ad essere un problema dopo il riavvio per entrare nel sistema installato.
	</li>
	<li><b>L'installatore fallisce l'avvio su alcuni sistemi HP PA-RISC.</b>
	In alcuni sistemi il ramdisk configurato per l'installatore è troppo piccolo. 
	Avviandolo con il parametro "ramdisk_size=21504" (oppure,
	se fallisce anche con questo, con un valore più grande) dovrebbe risolvere il
	problema. Questo problema è stato riscontrato anche per HP9000-712/60 e HP715/100XC.
	</li>
</ul>

<h1><a name="rc2">Errata vecchi per rc2</a></h1>

<ul>
	<li><b>Sparc32 fallisce nell'installazione da CD.</b>
	I sistemi Sparc32 falliscono nell'installazione da CD a causa del modulo 
	isofs mancante nel kernel. Questo è stato corretto nel build 
	giornaliero.
	</li>
	<li><b>IA-64 con kernel 2.6, problemi con la tastiera USB</b>
	L'installatore per ia64 ha un bug che impedisce il funzionamento delle
	tastiere USB e altri dispositivi USB, durante il processo di installazione,
	quando viene usato il kernel 2.6. Come alternativa usare il kernel 2.4,
	installare utilizzando i build giornalieri, oppure usare una console seriale o 
	una tastiera non USB per l'installazione.
	</li>
	<li><b>Kernel amiga m68k mancante.</b>
	L'immagine "netinst" non include il kernel per amiga. Questo vuol dire 
	che viene installato il kernel q40 ma non vengono installati i moduli
	amiga e il riavvio potrebbe fallire, oppure concludersi senza il supporto alla rete o
	altro. Come alternativa usare una immagine diversa, oppure un altro metodo di installazione 
	per amiga. Questo è stato corretto nelle immagini giornaliere.
	</li>
	<li><b>Lo schema di partizionamento per le workstation multi-utente non è usabile su Alpha.</b>
	Il programma di partizionamento partman ha un bug che provoca l'aggiunta
	di una 9° partizione fantasma, quando viene usato questo sistema di 
	partizionamento. Questo impedisce l'installazione del bootloader aboot 
	con un messaggio riguardante la sovrapposizone delle partizioni.
	Come alternativa usare un diverso profilo di partizionamento guidato oppure 
	partizionare manualmente il disco. Questo problema è stato corretto nei build 
	giornalieri.
	</li>
	<li><b>Tabella delle partizioni cancellata su Sparc.</b>
	Su Sparc (e altre macchine con Sun disk label) gli utenti
	<strong>non</strong> dovrebbero creare una partizione di swap, 
	o partizioni per LVM o RAID, all'<em>inizio</em> del disco.  
	Quando gli utenti fanno ciò, la tabella delle partizioni risiede nella 
	prima partizione e viene successivamente completamente cancellata quando 
	la partizione viene usata.
	</li>
	<li><b>L'installatore 2.6 può scombussolare il partizionamento di Windows.</b>
	Le correzioni al problema del CHS del kernel 2.6 in parted sono apparentemente
	incomplete e alcune persone hanno riferito che Windows non si avvia
	dopo aver installato Debian. Questo problema non sembra affliggere tutti 
	i sistemi, o la maggior parte, ma non si hanno abbastanza elementi per 
	esserne sicuri. Se la partizione di Windows è importante, e non si vuole 
	correre il rischio, non usare la modalità "linux26" per l'installazione ed 
	installare con un kernel 2.4 (modalità "linux").
	È possibile aggiornare in seguito alla versione 2.6 il kernel installato. 
	Si ritiene che questo problema sia stato risolto nei build giornalieri.
	</li>
</ul>

<h1><a name="pre-rc2">Errata vecchi per pre-rc2</a></h1>

<ul>
	<li><b>Il punto di montaggio del CDROM sparisce ad ogni avvio</b>
	Se il punto di montaggio /media/cdrom è rimosso ad ogni avvio, probabilmente
	è dovuto <a href="http://bugs.debian.org/255103">ad un bug in
	discover1</a>. Si può risolvere il problema eseguendo <tt>dpkg-reconfigure discover1</tt>
	ed indicando di non gestire i punti di montaggio dei CDROM. Questo 
	problema è stato corretto in unstable e verrà corretto presto in testing.
	</li>
	<li><b>La selezione del paese fallisce per lingue parlate in un solo un paese</b>
	Le lingue come giapponese e finlandese, che sono probabilmente parlate
	in una sola nazione, possono evidenziare dei problemi nell'installatore,
	che si blocca dopo la selezione della lingua. Questo problema è stato corretto
	nei build giornalieri.
	</li>
	<li><b>Directory <tt>/.aptitude</tt> dimenticata</b>
	L'installazione lascia accidentalmente una directory <tt>/.aptitude</tt> nella
	root, piuttosto che nella directory home dell'utente root. 
	Questo problema è stato corretto nella nuova versione dell'installatore e la
	directory più essere rimossa senza effetti collaterali.
	</li>
</ul>

<h1><a name="rc1">Errata vecchi per rc1</a></h1>

<ul>
	<li><b>Il partizionatore può confondere partizioni di uguale dimensione.</b>
	In alcune circostanze, il partizionatore potrebbe confondere partizioni di 
	dischi diversi che hanno la medesima dimensione. È necessario prestare attenzione,
	lavorando con questo tipo di partizioni, che il partizionatore faccia quanto richiesto sulla
	partizione indicata. (Questo problema è stato corretto nei build giornalieri.)</li>

	<li><b>Almeno 64 mb richiesti per l'installazione su s390.</b>
	Su s390, la macchina virtuale deve avere 64M per l'installazione.
	(Questo problema viene risolto nei build giornalieri.)
	</li>
	
	<li><b>Alcuni bug di hotplug portano a riavvii ciclici, monitor inutilizzabile.</b>
	La versione di hotplug installata dalla rc1 potrebbe provare a caricare
	i moduli watchdog che causano il riavvio del sistema circa 1 minuto dopo 
	il loro caricamento. Oppure potrebbe caricare un driver per il frame buffer
	che rende la console inusabile. Per aggirare questi problemi si può avviare
	in modalità di emergenza e aggiungere i moduli non sicuri (come "i810-tco")
	al file /etc/hotplug/blacklist, oppure disabilitare/rimuovere hotplug
	(attenzione: disabilitare hotplug potrebbe rendere le tastiere USB inusabili).
	Questi bug sono stati corretti nelle nuove versioni di hotplug.
	</li>

	<li><b>Immagini dei CD per sparc danneggiate.</b>
	Le immagini CD "netinst" e quella completa sono danneggiate a causa di
	un problema con mkisofs. Il CD businesscard è ok. Si sta lavorando per 
	produrre delle immagini corrette. Se il comando "file" riporta un grande numero negativo
	di blocchi nell'immagine ISO, questa è danneggiata e non si avvierà.
	</li>
</ul>
