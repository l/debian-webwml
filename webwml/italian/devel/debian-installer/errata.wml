#use wml::debian::template title="Errata corrige dell'Installatore Debian"
#use wml::debian::recent_list
#use wml::debian::translation-check translation="1.196" maintainer="Luca Monducci"


<h1 id="wheezy-rc3">Errata per il rilascio Wheezy Release Candidate 3</h1>


<p>
Questo è l'elenco dei problemi conosciuti presenti nella versione Wheezy Release Candidate 3
dell'Installatore Debian. Chi riscontra un problema non ancora presente
in questa pagina è invitato a inviare un <a href="$(HOME)/releases/stable/i386/ch05s04.html#submit-bug">resoconto
dell'installazione</a> in cui viene descritto il problema.
</p>

<dl class="gloss">

	<dt>L'installazione del bootloader GRUB può fallire se sono presenti più dischi.</dt>
	<dd>Se durante l'installazione sono presenti più dischi (per esempio
	un disco fisso e una chiavetta USB, questo è il caso quando si usa una
	chiavetta USB per avviare l'installatore), <code>grub-install</code>
	potrebbe avere dei problemi: infatti è stato segnalato più volte che
	il bootloader GRUB era installato sulla chiavetta USB anziché sul
	disco fisso su cui era stato appena installato il sistema operativo.
	<br />
	Per evitare che questo problema si verifichi, rispondere <q>No</q> quando
	durante il processo d'installazione viene chiesto: <q>Installare il boot
	loader GRUB nel master boot record?</q>; sarà possibile specificare il
	device corretto al passaggio successivo: <q>Device per l'installazione
	del boot loader</q>.
	<br />
	Se l'installazione finisce nonostante la configurazione sbagliata di GRUB,
	è possibile correggerla usando l'installatore in modalità di ripristino:
	eseguire il chroot nel filesystem di root, se necessario montare la
	partizione boot aggiuntiva (<code>/boot</code> e/o <code>/boot/efi</code>
	su un sistema EFI, consultare <code>/etc/fstab</code>), ed eseguire
	<code>grub-install</code> specificando come parametro il device corretto.
	<br />
	<b>Stato:</b> Si spera che questo problema verrà risolto nel secondo
	rilascio minore di Wheezy.
	</dd>

	<dt>Le installazioni desktop su i386 non funzionano con il solo CD#1.</dt>
	<dd>A causa dei limiti di spazio sul primo CD, non è possibile inserire
	tutti i pacchetti necessari al desktop GNOME nel CD#1. Per completare
	l'installazione è necessario usare altre fonti di pacchetti (per esempio
	un altro CD oppure un mirror in rete) oppure un DVD.
	<br />
	<b>Stato:</b> È improbabile che siano fatti ulteriori sforzi per far
	entrare ancora più pacchetti nel CD#1.
	</dd>

	<dt>Potenziali problemi con l'avvio UEFI su amd64.</dt>
	<dd>Sono stati segnalati di problemi nell'avviare il Debian Installer
	in modalità UEFI su sistemi amd64. Su alcuni sistemi l'avvio usando
	<code>grub-efi</code> non è affidabile e su altri ci sono dei problemi
	sulla grafica quando viene mostrato lo splash screen iniziale.
	<br />
	Chiunque riscontra uno di questi problemi è invitato segnalarlo allegando
	quanti più dettagli possibile sui sintomi e sull'hardware in modo da
	aiutare la correzione di questi bug. Per ora è possibile aggirare il
	problema disattivando UEFI ed effettuando l'installazione con <q>Legacy
	BIOS</q> o <q>Fallback mode</q>.
	<br />
	<b>Stato:</b> Le correzioni ad altri bug potrebbero essere aggiunte nei
	vari rilasci moniri di Wheezy.
	</dd>

	<dt>Richiesta errata di firmware per alcune schede wireless Intel.</dt>
	<dd>Se è presente una scheda wireless Intel 6005 o 6205, l'installatore
	richiederà il file con il firmware <code>iwlwifi-6000g2a-6.ucode</code>.
	Quel file non è contenuto nel pacchetto <code>firmware-iwlwifi</code>
	e, di fatto, non è nemmeno necessario. Rispondere <code>no</code> e
	continuare con l'installazione.
	<br />
	<b>Stato:</b> Questo problema è stato risolto nel primo rilascio
	minore di Wheezy.
	</dd>

	<dt>Manca il bip all'avvio dell'installatore.</dt>
	<dd>Per motivi legati all'accessibilità, è opportuno emettere un bip
	quando il bootloader dell'installatore è in attesa dell'inserimento
	di un valore. Sfortunatamente, un bug l'ha fatto sparire nel primo
	rilascio Alpha di Whezzy ma questo problema è stato segnalato solo
	prima della terza Release Candidate di Wheezy.
	<br />
	<b>Stato:</b> Questo problema è stato risolto nel primo rilascio
	minore di Wheezy.
	</dd>

<!-- leaving this in for possible future use...
    <dt>i386: sono richiesti più di 32&nbsp;MB per l'installazione</dt>
    <dd>
    La quantità minima di memoria necessaria per eseguire correttamente
    l'installazione su un i386 è di 48&nbsp;MB, al posto dei precedenti
    32&nbsp;MB. Ci auguriamo di ridurre la quantità necessaria a
    32&nbsp;MB. I requisiti di memoria potrebbero aver subito cambiamenti
    anche per le altre architetture.
    </dd>
-->

</dl>
