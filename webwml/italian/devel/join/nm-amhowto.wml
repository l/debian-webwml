#use wml::debian::template title="Mini-HOWTO per gli Application Manager dei Nuovi Manutentori"
#use wml::debian::translation-check translation="1.34" maintainer="Luca Monducci"

<p>
<b>Nota:</b> la pagina wiki
<a href="http://wiki.debian.org/FrontDesk/AMTutorial">AM Tutorial</a>
è più aggiornata di questa pagina.
</p>

<h2>Documentazione e infrastruttura per gli Application Manager</h2>

<p>Le informazioni necessarie a un Application Manager sono fornite in
questo documento e in <a href="newmaint">L'Angolo del Nuovo Manutentore
Debian</a>. Inizia a guardarlo in lungo e largo fino a quando non avrai
familiarità con il processo e i requisiti dei candidati.</p>

<p>I tre indirizzi email da tenere in considerazione sono:</p>

<dl>
<dt>La lista New Maintainer:
  <a href="http://lists.debian.org/debian-newmaint">debian-newmaint@lists.debian.org</a></dt>
  <dd>Questa lista copre tutte le parti del processo Nuovo Manutentore ed è
  usata da tutto il gruppo che si occupa dei nuovi manutentori (Front Desk,
  Application Manager e Debian Account Manager) per discutere degli aspetti
  amministrativi del processo Nuovo Manutentore. Se si hanno domande sul
  processo NM, si possono porre su questa lista. Notare che gli archivi di
  questa lista sono consultabili pubblicamente quindi le domande di natura
  strettamente personale non dovrebbero essere discusse qui, invece si
  possono chiedere in privato al Front Desk.</dd>

<dt>Front Desk: new-maintainer@debian.org</dt>
  <dd>Dove vengono inviate le domande iniziali, e dove viene inviato la
  valutazione finale. Qualsiasi domanda personale che non è non appropriata
  per un forum pubblico dovrebbero essere diretta qui.</dd>

<dt>Debian Account Manager (DAM): da-manager@debian.org</dt>
  <dd>Dove la valutazione finale viene inviata. I DAM sono responsabili
  della creazione degli account sulle macchine Debian e dell'aggiunta
  della chiave GPG al keyring. Essi hanno anche la decisione finale su
  ciascuna candidatura, come delegati ufficiali per i Nuovi Manutentori
  dal Leader del Progetto Debian.</dd>
</dl>

<p>Il coordinamento del processo NM avviene su <url "http://nm.debian.org/"/>,
è il sito web che fornisce l'interfaccia al database contenete tutte le
informazioni relative al processo NM. I candidati possono usare questo
sito per monitorare lo stato della propria candidatura e gli Application
Manager possono usarlo per organizzare il proprio lavoro.</p>

<p>Come Application Manager è possibile entrare nel sito facendo il
login su una connessione https, si noti che la password per nm.debian.org
<em>non</em> è la stessa usata per il proprio account Debian (a meno
che non sia stata cambiata in modo da farle coincidere). Si può registrare
cos'è stato fatto con un candidato e quanti candidati si vogliono seguire
contemporaneamente.</p>

<p>Per mettere in "hold" qualcuno, una volta fatto il login, si deve andare
nella pagina dello stato del candidato e marcare a "No" il radio button "AM
approves and submits report". In questo caso si dovrebbe anche inserire una
breve motivazione nel campo commenti per documentare il motivo di
questa scelta.</p>

<p>Il resto delle pagine di database sono sostanzialmente auto-esplicative.
Sono disponibili delle informazioni statistiche su tutti gli Application
Manager, è possibile vedere l'elenco di tutti gli Application Manager e
modificare il proprio profilo.</p>


<h2>Note sulle verifiche al NM</h2>

<p>Poiché la documentazione NM già fornisce parecchie informazioni sui
requisiti dei controlli, niente di tutto ciò sarà ripetuto qui. Se siete
incerti su come controllare un candidato, usate gli eccellenti moduli
<a href="http://alioth.debian.org/projects/nm-templates">nm-templates</a>
forniti da Joerg Jaspert per il progetto. Le domande dovrebbero essere
fatte su debian-newmaint@l.d.o oppure essere trasmesse al Front Desk.</p>

<h3>Mettere un candidato in "hold"</h3>

<p>I candidati che non sono capaci o che non possono investire abbastanza
tempo nelle verifiche per il Nuovo Manutentore in un periodo di tempo
ragionevole (circa 6&ndash;9 mesi) dovrebbero essere messi in "hold".
Non è un problema né una valutazione negativa ma una semplice reazione
alla mancanza di tempo. Molta gente desidera unirsi a Debian, quindi i
candidati non dovrebbero bloccare gli AM.</p>

<p>Si dovrebbe prendere in considerazione la possibilità di mettere un
candidato in "hold" quando si ha la sensazione che il candidato non sta
andando avanti, perché il candidato non risponde o perché la risposta è
soltanto "lo farò al più presto". Dare risalto al fatto che mettendoli in
"hold" avranno più tempo e che non è una valutazione negativa.

<h3>Altre note importanti</h3>

<ul>
<li>I candidati dovrebbero fornire una breve biografia che può essere
  trasmessa per email a debian-project@lists.debian.org. Questo è molto
  utile per introdurre i nuovi membri al progetto. Notare che il candidato
  <em>deve</em> essere d'accordo alla pubblicazione di questa biografia.</li>

<li>Ottenere delle informazioni sul candidato e metterle nella valutazione;
  usare il motore di ricerca favorito, gli archivi di posta, il BTS e tutti
  gli altri mezzi che vi vengono in mente. A volte il processo di candidatura
  è troppo corto per ottenere un'impressione adeguata della personalità del
  candidato, quindi provare a scoprire che cosa hanno fatto nel passato.</li>

<li>Chiedere agli sponsor e alle persone che hanno lavorato insieme al
  candidato delle brevi dichiarazioni. Con il crescere del numero di
  pacchetti che sono gestiti da squadre si può trovare quasi sempre
  qualcuno che possa dirvi di più su un candidato. Includere queste
  dichiarazioni nella valutazione.</li>

<li>Nel verificare le prestazioni di un candidato, dovreste sapere che un
  pacchetto molto piccolo nell'archivio non è sufficiente per soddisfare i
  la parte dei controlli sull'abilità dei T&amp;S. Il pacchetto dovrebbe
  avere più di un upload, alcuni utenti (vedi il popcon) ed alcune
  segnalazioni (chiuse, se possibile) di bug. Ciò è importante per vedere
  come un candidato interagisce con gli utenti.</li>
</ul>
