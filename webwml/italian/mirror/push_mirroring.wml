#use wml::debian::template title="Push Mirroring"
#use wml::debian::translation-check translation="1.23" maintainer="Luca Monducci"

<p>Il push mirroring è una modalità di mirroring che minimizza il tempo
richiesto affinché le modifiche all'archivio raggiungano i
mirror. Il server mirror usa un meccanismo di attivazione (trigger) per
informare i client mirror che è richiesto un aggiornamento.</p>

<p>Il push mirroring richiede uno impegno di configurazione
maggiore dal momento che gli amministratori dei mirror sorgente e
destinazione devono scambiarsi delle informazioni. Il beneficio è
che il mirror sorgente fa partire il processo di copia immediatamente
dopo che il proprio archivio è stato aggiornato. Ciò consente di
propagare in modo rapido le modifiche all'archivio.</p>

<h2>Spiegazione della tecnica</h2>

<p>Le attivazioni sono fatte usando ssh. Il server di push si collega
via ssh al server mirror usando una account con autenticazione con
chiave pubblica. La chiave è impostata in modo che possa attivare solo
l'aggiornamento del mirror, nessun altro comando. Il server che
riceve il push avvia ftpsync per aggiornare l'archivio tramite rsync.
<br />
Lo scambio delle chiavi pubbliche e il potenziale accesso ai server
tramite rsync richiede il coordinamento con chi gestisce il mirror da
cui si scaricano i dati.</p>

<h2>Configurare un client di push mirror</h2>

<p>Per diventare un client push per l'archivio FTP, è necessario
impostare il mirror usando l'insieme di script <a href="ftpmirror#how">\
ftpsync</a>.
<br />
Quando fatto, aggiungere la chiave ssh pubblica del mirror da cui si
scaricano gli aggiornamenti in <code>~&lt;user&gt;/.ssh/authorized_keys</code>
con la restrizione <code>command="~/bin/ftpsync</code> (correggere se
ftpsync è installato in una directory diversa).</p>

<h2>Siti client di tipo Push-Primary</h2>

<p>I mirror client di tipo Push-Primary, definiti anche mirror Tier-1,
sono dei mirror push client che si sincronizzano direttamente con la rete
syncproxy interna di Debian.</p>

<p>Se il proprio sito è <strong>molto</strong> ben connesso (con banda
molto buona e ben connesso con i maggiori backbone) e si vuole che altri
siti facciano mirroring dal proprio sito puoi comunicarcelo e diventare
un push mirror. Contattare il team Debian mirror le per informazioni
sulla configurazione. Tuttavia non tutte le richieste per diventare
un mirror push primario sono accolte perché già esiste un buon numero
di mirror Tier-1.</p>

<h2>Configurare un server push mirror</h2>

<p>Dato il gran numero di mirror e la dimensione dell'archivio Debian,
non è possibile che tutti i mirror usino la rete interna dei syncproxy
di Debian come sorgente per Debian. È molto più efficiente se il carico
è distribuito tra una serie di push mirror distribuiti nel mondo.</p>

<p>Di conseguenza, un certo numero di Push-Primario sono, a rotazione,
i server push per i mirror client. Per configurare il proprio sito come
server di push per altri siti, vedere i <a href="push_server">dettagli
di cofigurazione di un push server</a>.</p>
