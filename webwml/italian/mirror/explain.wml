#use wml::debian::template title="Spiegazione di come avviene la copia"
#use wml::debian::translation-check translation="1.4"

<p>Partiamo con qualche spiegazione si base sull'ssh. Ssh permette di
collegarsi ad account su macchine diverse in maniera sicura. Non solo le
password non sono passate in chiaro, ma inoltre una volta che sei connesso con
una macchina puoi essere certo che connessioni successive siano verso la
stessa macchina. Questo previene vari attacchi del tipo man-in-the-middle.

<p>Una caratteristica di ssh è quella di prendere l'identità pubblica da
un'altra macchina e copiarla nel file delle autorizzazioni locali.
Per default, l'utente sull'altra macchina (che ha lì la chiave privata
associata a quella pubblica) ottiene il privilegio di collegarsi sulla
nuova macchina. È comunque possibile cambiarne il testo in modo da limitarne i
diritti.

<p>Quindi, per proteggere il mirror sul quale si copia, la chiave
fornita dal mirror in creazione, viene modificata con l'aggiunta di un testo
per limitarne l'uso alla persona che accede a fare una sola cosa - fare partire
il programma sulla tua macchina per effettuare la copia. Anche se qualcuno
riuscisse a trovare la chiave d'accesso, lúnica cosa che potrebbe fare è
quella di fare partire il programma di copia. Non devi neppure preoccuparti
della possibilità di avere più copie in corso in quanto il tutto è gestito
tramite dei file di lock.

<p>Sul computer dal quale si copia, rsync può essere configurato per limitare
chi fa le copie ad una certa area tramite username/password. Queste sono
totalmente separate da quelle in <kbd>/etc/passwd</kbd> quindi un server non
si deve preoccupare di dare ad altri accesso alla propria macchina.
Per come è configurato attualmente username e password sono passati in chiaro,
ma questo non dovrebbe essere un problema in quanto tutto quello che potrebbe
fare chi ottenesse username e password è limitato alla creazione di un nuovo
mirror.


