#use wml::debian::cdimage title="Attivare un mirror per le immagini dei CD Debian" BARETITLE=true
#use wml::debian::toc
#use wml::debian::translation-check translation="1.18" maintainer="Mirco Scottà"

<p>Per realizzare un sito mirror delle immagini dei CD Debian, occorre
una macchina Linux o Unix-like con connessione ad internet permanente e
affidabile. I siti mirror delle immagini dei CD contengono le immagini
<tt>.iso</tt> dei CD e dei DVD di varie dimensioni, i file per
<a href="http://atterer.org/jigdo/">jigdo</a> (<tt>.jigdo</tt> e
<tt>.template</tt>), i file per <a href="http://it.wikipedia.org/wiki/BitTorrent">\
BitTorrent</a> (<tt>.torrent</tt>) ed i codici di controllo MD5 delle immagini
(<tt>MD5SUMS*</tt>).</p>

<toc-display/>

#______________________________________________________________________

<toc-add-entry name="master">Sito principale</toc-add-entry>

<p><!--Due siti sono destinati alla creazione di mirror, uno per le immagini
della distribuzione stable e uno per le immagini beta, unstable e testing.-->Di
seguito sono riportati gli indirizzi dei siti principali ma, se possibile,
<strong>si prega</strong> di considerare la possibilità di creare un mirror a
partire da un altro mirror più vicino (elenchi: <a
href="../http-ftp/">HTTP/FTP</a>, <a href="rsync-mirrors">rsync</a>). L'accesso
al sito principale potrebbe essere impedito in prossimità del periodo di
rilascio.</p>

<p>Inoltre fare attenzione all'<strong>enorme</strong> quantità di dati
memorizzata in queste directory; si consulti la <a href="#exclude">prossima
sezione</a> per i dettagli su come limitare la dimensione escludendo
determinati file.</p>

<ul>

  <li>Immagini di stable (aggiornate a ogni rilascio di stable):<br />
  <a href="https://cdimage.debian.org/debian-cd/"><tt>http://cdimage.debian.org/debian-cd/</tt></a><br />
  <a href="ftp://cdimage.debian.org/debian-cd/"><tt>ftp://cdimage.debian.org/debian-cd/</tt></a><br />
  <tt>rsync://cdimage.debian.org/debian-cd/</tt></li>

  <li>Immagini settimanali:<br />
  <a href="https://cdimage.debian.org/cdimage/weekly-builds/"><tt>http://cdimage.debian.org/cdimage/weekly-builds/</tt></a><br />
  <a href="ftp://cdimage.debian.org/cdimage/weekly-builds/"><tt>ftp://cdimage.debian.org/cdimage/weekly-builds/</tt></a><br />
  <tt>rsync://cdimage.debian.org/cdimage/weekly-builds/</tt></li>

  <li>Immagini giornaliere:<br />
  <a href="https://cdimage.debian.org/cdimage/daily-builds/"><tt>http://cdimage.debian.org/cdimage/daily-builds/</tt></a><br />
  <a href="ftp://cdimage.debian.org/cdimage/daily-builds/"><tt>ftp://cdimage.debian.org/cdimage/daily-builds/</tt></a><br />
  <tt>rsync://cdimage.debian.org/cdimage/daily-builds/</tt></li>
  <!--
  <li>Immagini beta, unstable e testing:<br />
  <a href="https://cdimage.debian.org/pub/cdimage-testing/"><tt>http://cdimage.debian.org/pub/cdimage-testing/</tt></a><br />
  <a href="ftp://cdimage.debian.org/pub/cdimage-testing/"><tt>ftp://cdimage.debian.org/pub/cdimage-testing/</tt></a><br />
  <tt>rsync://cdimage.debian.org/cdimage-testing/</tt></li>
  -->
</ul>
#______________________________________________________________________

<toc-add-entry name="httpftp">Creare un mirror tramite FTP e HTTP non è
raccomandato</toc-add-entry>

<p>Non si dovrebbero usare FTP o HTTP per aggiornare i mirror. Questi metodi
di trasferimento hanno un'alta probabilità di fallimento considerando
l'enorme dimensione dei file.</p>

<p>Inoltre, HTTP e FTP non includono il controllo d'integrità dei dati
scaricati: in questo modo è più difficoltoso individuare se i
dati sono corrotti.</p>
#______________________________________________________________________

<toc-add-entry name="rsync">Creare un mirror tramite rsync è
accettabile</toc-add-entry>

<p>Il programma <a href="http://rsync.samba.org/"><kbd>rsync</kbd></a> è una
buona soluzione per la creazione di un mirror. È meno efficace delle
altre soluzioni specifiche per Debian ma potrebbe essere più facile da
configurare. Inoltre assicura che tutti i file sono trasferiti correttamente
e che i metadati (p.es. le marcature temporali) sono sincronizzati con i file
dati.</p>

<p>Consultare la sezione <a href="#exclude">Esclusione di alcuni file dal
mirror</a> per vedere degli esempi delle opzioni <kbd>--include</kbd> e
<kbd>--exclude</kbd>. L'<a href="rsync-mirrors">elenco dei mirror rsync</a>
è disponibile su una pagina separata.</p>

<p>Si usino quantomeno le opzioni <strong><kbd>--times --links --hard-links --partial
--block-size=8192</kbd></strong>. Questo manterrà la data di modifica,
i symlink e gli hardlink, usando una dimensione del blocco di 8192 byte (il più efficiente
per le immagini dei CD). Quando la data di modifica e la dimensione sono le
medesime, <kbd>rsync</kbd> lascerà semplicemente il file com'è, quindi solo
<kbd>--times</kbd> è realmente obbligatorio.</p>
#______________________________________________________________________

<toc-add-entry name="jigdolite">Creare un mirror tramite jigdo-lite non è
raccomandato</toc-add-entry>

<p>Le versioni più recenti del programma <a href="http://atterer.org/jigdo/">\
<kbd>jigdo-lite</kbd></a> permettono di scaricare le immagini in blocchi.
Nonostante questo, non si raccomanda l'uso di <kbd>jigdo-lite</kbd> per creare
dei mirror Debian: usare <kbd>jigdo-mirror</kbd>.</p>
#______________________________________________________________________

<toc-add-entry name="jigdomirror">Creare un mirror tramite jigdo-mirror è
raccomandato</toc-add-entry>

<p>Questo vuol dire: fare i mirror dei file <tt>.iso</tt> con
<a href="http://atterer.org/jigdo/"><kbd>jigdo-mirror</kbd></a>, poi (se
si vuole anche fare un mirror con altri tipi di file, per esempio i file
<tt>.jigdo</tt> e <tt>.template</tt>) eseguire rsync sulla directory per
prelevare il resto. Gli script disponibili
<a href="http://www.acc.umu.se/~maswan/debian-push/cdimage/">in questa
pagina</a> possono essere di aiuto per la configurazione.</p>

<p>Molte persone mantengono mirror Debian "regolari" (<kbd>debian/</kbd>),
o semplicemente hanno un mirror del genere vicino. Ciò significa che
hanno già i <tt>.deb</tt> che sono inclusi nelle immagini dei CD. La questione che
sorge spontanea è: perché non si possono usare tali file nelle
immagini dei CD?</p>

<p><kbd>jigdo-mirror</kbd> è un programma che consente di generare l'immagine di
un CD Debian usando i file da un mirror "normale", più alcuni template jigdo.</p>

<p>Prima di tutto sono necessari i template di jigdo: si consulti la
<a href="../jigdo-cd">pagina con le informazioni su jigdo</a> per i link. 
Si prendano i file per ogni architettura per la quale si ha intenzione di
creare l'immagine.</p>

<p>Per configurare il programma, creare il file <kbd>~/.jigdo-mirror</kbd>.
Ecco un esempio:</p>

<pre>
jigdoDir="/dove_tieni_i_mirror/debian-cd/current/jigdo"
imageDir="/dove_tieni_i_mirror/debian-cd/current/images"
tmpDir="/dove_tieni_i_mirror/debian-cd/current/images"
debianMirror="file:/dove_tieni_i_mirror/debian"
include='i386/|sparc/|powerpc/|source/'; exclude='-1\.'
</pre>

<p>Le variabili <i>include</i> e <i>exclude</i> contengono la lista delle
architetture per le quali si intende creare le immagini (sono ammesse espressioni
regolari). Per maggiori informazioni, si veda la pagina di manuale di <kbd>jigdo-mirror</kbd>
o il codice stesso (è uno script di shell molto commentato).</p>

<p>Dopo la configurazione, si lanci semplicemente <kbd>jigdo-mirror</kbd>, il quale
dovrebbe fare tutto da solo. Produrrà parecchio output e probabilmente
ci metterà un po' quindi consigliamo di lanciarlo e redirigere l'output
su un file.</p>
#______________________________________________________________________

<toc-add-entry name="pushmirror">Come diventare un push
mirror</toc-add-entry>

<p>Ogni volta che sono disponibili delle nuove immagini il sito centrale
può inviare un messaggio ai suoi mirror per fare in modo che questi
inizino immediatamente l'aggiornamento. In questo modo i nuovi dati sono
"spinti" oltre che "presi" dai mirror durante i loro aggiornamenti quotidiani.
Questo comporta una propagazione più rapida del rilascio delle nuove
immagini.</p>

<p>Se si vuole che il proprio mirror entri a far parte di questo sistema
di aggiornamento si consulti
<a href="http://www.acc.umu.se/~maswan/debian-push/cdimage/">questa
pagina</a>.</p>
#______________________________________________________________________

<toc-add-entry name="exclude">Esclusione di alcuni file dal
mirror</toc-add-entry>

<p>Per ridurre la quantità di spazio necessaria al mirror dei CD
Debian, è possibile escludere alcuni file dalla procedura di creazione
del mirror. Le istruzioni seguenti includono le opzioni di <kbd>rsync</kbd>
ma possono essere utili anche si utilizza una utilità diversa per la creazione
del mirror. Con <kbd>rsync</kbd> le opzioni <kbd>--include</kbd> e
<kbd>--exclude</kbd> sono valutate nell'ordine in cui appaiono e la prima
opzione che verifica il modello determina se un file deve essere incluso o
escluso dal mirror.</p>

<ul>

  <li><strong>Esclusione dei sorgenti:</strong>
  <kbd>--exclude=source/</kbd><br/>
  Evita che le immagini contenenti il codice sorgente siano incluse nel
  mirror. Si noti che alcune persone considerano inappropriato offrire su un
  server dei programmi binari rilasciati con licenza GPL senza offrire anche
  il codice sorgente di questi programmi <em>sullo stesso server</em>.</li>

  <li><strong>Esclusione delle immagini complete:</strong>
  <kbd>--include='*businesscard*.iso' --include='*netinst*.iso'
  --exclude='*.iso'</kbd><br/>
  Esclude tutte le immagini dei CD e dei DVD per tutte le architetture
  <em>tranne</em> le immagini in formato carta di credito e le immagini
  <tt>.iso</tt> per l'installazione da rete. Si raccomanda di includere
  sempre nel mirror queste immagini: considerata la loro dimensione sono
  estremamente utili!</li>

  <li><strong>Esclusione delle immagini complete delle architetture
  non-i386:</strong> <kbd>--include='*businesscard*.iso'
  --include='*netinst*.iso' --include='i386/**.iso'
  --exclude='*.iso'</kbd><br/>
  Come il precedente ma <em>include</em> tutte le immagini dei CD e dei DVD
  per l'architettura i386.</li>

  <li><strong>Esclusione delle immagini complete, eccetto dei CD da
  1 a 3 per i386:</strong> <kbd>--include='*netinst*.iso'
  --include='i386/**-[1-3].iso' --exclude='*.iso'</kbd><br/>
  L'insieme completo delle immagini per i386 potrebbe richiedere troppo
  spazio se si include anche le immagini dei DVD a doppio strato. Questo
  esclude tutte le immagini <tt>.iso</tt> tranne le immagini per
  l'installazione da rete e i primi 3 CD per l'architettura i386.</li>

  <li><strong>Esclusione di tutte le architetture a eccezione di i386:</strong>
  <kbd>--exclude=alpha/ --exclude=arm/ --exclude=hppa/ --exclude=hurd/
  --exclude=ia64/ --exclude=m68k/ --exclude=mips/ --exclude=mipsel/
  --exclude=powerpc/ --exclude=s390/ --exclude=sh/
  --exclude=sparc/</kbd><br/>
  Include solamente l'insieme delle immagini complete per i386, non include
  nessuno dei file <tt>.jigdo</tt>, <tt>.iso</tt>, ecc. delle altre
  architetture.

</ul>
#______________________________________________________________________

<toc-add-entry name="names">Norme sui nomi e requisiti sulle dimensioni
delle immagini <tt>.iso</tt></toc-add-entry>

<p>Le diverse versioni delle immagini <tt>.iso</tt> sono distinguibili in
base al loro nome, questo permette di ridurre i tipi di immagini sul proprio
mirror:</p>

<ul>

  <li><strong><tt>*-netinst.iso</tt></strong>: un'immagine per ciascuna
  architettura, fino a 280&nbsp;MB.</li>

  <li><strong><tt>*-dvd.iso</tt></strong> (DVD singolo strato): più
  immagini solo per i386, ciascuna grande fino a 4482&nbsp;MB. Per sarge la dimensione
  complessiva delle immagini è di circa 9000&nbsp;MB.</li>

  <li><strong><tt>*-dldvd.iso</tt></strong> (DVD doppio strato): come
  le precedenti eccetto che le immagini hanno dimensione massima di
  8106&nbsp;MB. Per sarge non sono disponibili le immagini <tt>.iso</tt>,
  ci sono solo i file per jigdo.</li>

  <li><strong><tt>*.iso</tt></strong>: tutti i rimanenti file <tt>.iso</tt>,
  che non ricadono nei casi precedenti, sono immagini di CD.
  Ci sono più immagini, da al massimo 650 MB, per ciascuna architettura. La dimensione
  complessiva di tutte le immagini per tutte le architetture è pari alla
  <a href="/mirror/size">dimensione di un mirror Debian completo</a> (circa
  100&nbsp;GB al momento della scrittura di questo documento).</li>

</ul>
#______________________________________________________________________

<toc-add-entry name="register">Registrare il mirror</toc-add-entry>

<p>Per rendere il mirror utile per un maggior numero di persone,
è possibile registrarlo nella nostra lista dei mirror, come 
<a href="../http-ftp/">questa</a> o <a href="rsync-mirrors">questa</a>.
Comunque, visto che le immagini complete sono file molto grandi, l'aggiunta del proprio
mirror alla nostra lista, potrebbe provocare parecchi gigabyte di traffico di
rete giornaliero.</p>

<p>Si può anche registrare il proprio mirror sia compilando la <a href="$(HOME)/mirror/submit">
maschera per l'aggiunta di mirror</a>
(notare che i campi CDImage-* sono quelli importanti), o mandando una e-mail a
<a href="&#109;&#97;&#105;&#108;&#116;&#111;&#58;debian-cd&#64;lists.debian.org">\
debian-cd&#64;lists.debian.org</a>.</p>

<p>Apprezziamo tutti i nuovi mirror di immagini dei CD. Grazie in anticipo!</p>
