#use wml::debian::cdimage title="Verificare l'autenticità dei CD Debian" BARETITLE=true
#use wml::debian::translation-check translation="1.1" maintainer="Mirco Scottà"

<p>
I rilasci ufficiali dei CD sono accompagnati da file di controllo firmati;
questi permettono di controllare che le immagini scaricate siano corrette.
Innanzi tutto, il codice di controllo può essere utilizzato per verificare
che i CD non si siano danneggiati durante il download.
In secondo luogo, le firme dei file di controllo permettono di confermare
che i file sono quelli ufficialmente rilasciati dal team Debian CD /
Debian Live e che non sono stati manomessi.
</p>

<p>
Per convalidare il contenuto di un'immagine di CD, basta assicurarsi
di utilizzare lo strumento di checksum appropriato.
Per i CD archiviati, rilasciati in passato, sono stati generati
solamente i codici di controllo MD5 nei file <code>MD5SUMS</code>; 
per utilizzarli si deve impiegare lo strumento <code>md5sum</code>.
Per i rilasci recenti sono stati utilizzati algoritmi di checksum moderni
e crittograficamente più robusti (SHA1, SHA256 e SHA512), per i quali
sono disponibili strumenti equivalenti.
</p>

<p>
Utilizzare GnuPG per assicurarsi che i file di controllo siano a loro
volta corretti, verificandoli con il file di firma che li accompagna
(es. <code>MD5SSUMS.sign</code>).
Le chiavi utilizzate per queste firme sono tutte nel <a
href="http://keyring.debian.org">portachiavi GPG Debian</a> e il modo
migliore per verificarle è impiegare questo portachiavi per convalidarle
tramite la rete di fiducia.
Al fine di rendere la vita più semplice agli utenti, queste sono le
impronte delle chiavi utilizzate per i rilasci degli anni recenti
(con alcuni UID rimossi per chiarezza):
</p>

#include "$(ENGLISHDIR)/CD/CD-keys.data"

<p>
Le chiavi ufficiali <q>di ruolo</q> hanno gradualmente sostituito l'uso
delle chiavi personali appartenenti agli sviluppatori.
È stato tuttavia deciso di non ritornare a firmare tutti i vecchi
rilasci che erano già firmati con le chiavi precedenti.
</p>
