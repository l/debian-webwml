<define-tag pagetitle>Rilascio di Debian GNU/Linux 3.0</define-tag>
<define-tag release_date>2002-07-19</define-tag>
#use wml::debian::news
# $Id$
#use wml::debian::translation-check translation="1.4" maintainer="Giuseppe Sacco"

<p>Il Progetto Debian è orgoglioso di annunciare il rilascio di Debian
GNU/Linux, versione 3.0. Debian GNU/Linux è un sistema operativo libero,
che adesso supporta un totale di undici architetture, include gli
ambienti desktop KDE e GNOME, offre il supporto per la crittografia, è
compatibile con la FHS v2.2 e supporta il software sviluppato per LSB.</p>

<p>Con l'aggiunta delle architetture IA-64 (ia64), HP PA_RISC (hppa), MIPS
(mips, mipsel) e S/390 (s390), Debian GNU/Linux adesso supporta undici
architetture. Adesso funziona su macchine che vanno dai palmtop ai
supercomputer, passando da quasi tutto quello che sta in mezzo, inclusa
l'ultima generazione di macchine a 64bit.</p>

<p>Questa è la prima versione di Debian che include il software crittografico
nella distribuzione principale. OpenSSH e GNU Privacy Guard sono inclusi
nell'installazione di default e la crittografia forte è presente nei browser
e server web, nei database, e così via. Una maggiore integrazione della
sezione crypto è pianificata per le versioni successive.</p>

<p>Per la prima volta Debian viene fornita con l'ambiente desktop KDE 2.2.
L'ambiente desktop GNOME è stato aggiornato alla versione 1.4, lo stesso
X è aggiornato alla versione decisamente migliorata XFree86 4.1. Con
l'aggiunta di vari browser web liberi di tutto rispetto quali Mozilla,
Galeon e Konqueror, l'offerta Debian per il desktop è radicalmente
migliorata.</p>

<p>Questa versione di Debian supporta sia la versione 2.2 che la 2.4 del kernel
Linux. Oltre ad un supporto migliore per una grande varietà di hardware
(come l'USB) e varie migliorie sull'usabilità e la stabilità, il kernel 2.4
fornisce supporto per i file system con journaling ext3 e reiserfs.</p>

<p>Debian GNU/Linux 3.0 offre una installazione più chiara e diretta, che è
tradotta in molte lingue. Il sistema dei task è stato riscritto e reso più
flessibile. Lo strumento debconf è utilizzato per semplificare
l'installazione del sistema. Debian GNU/Linux può essere installata
da CD o dalla rete con pochi dischetti. Può essere scaricata adesso e
sarà disponibile in CD-ROM tra poco presso i <a
href="$(HOME)/CD/">vari distributori</a>.</p>

<p>Gli aggiornamenti a Debian GNU/Linux 3.0 da versioni precedenti sono
gestiti in maniera automatica dallo strumento per la gestione dei pacchetti
apt. Come sempre i sistemi Debian GNU/Linux possono essere aggiornati senza
problemi, sul posto, senza interrompere il servizio. Per informazioni
dettagliate sull'installazione e l'aggiornamento di Debian GNU/Linux si vedano
le <a href="$(HOME)/releases/woody/releasenotes">note di rilascio</a>.</p>

<p>Questa è la prima versione di Debian che aderisce alla versione 2.2 di File
Hierarchy Standard (FHS). Debian GNU/Linux supporta adesso anche il software
sviluppato per Linux Standard Base (LSB), ma non è ancora certificata LSB.</p>

<p>Gli attuali utenti Debian saranno interessati a sapere che questa versione
supporta le "build dependencies" che aiutano a costruire i pacchetti
partendo dai sorgenti; supporta anche l'agganciamento di apt per permettere
dei semplici aggiornamenti parziali al ramo unstable o testing. Aptitude è una
alternativa a dselect e renderà facile la selezione dei pacchetti. Oltre
quattro mila nuovi pacchetti sono stati aggiunti in Debian GNU/Linux 3.0.</p>

<h2>Su Debian</h2>

<p> Debian GNU/Linux è un sistema operativo libero, sviluppato da circa un
migliaio di volontari da tutte le parti del mondo, che collaborano via
Internet. La dedizione al software libero di Debian, la sua natura
non-profit e il suo modello aperto di sviluppo la rendono unica tra le altre
distribuzioni Linux.</p>

<p>La punta di forza del Progetto Debian sono la base di volontariato, la sua
dedizione al Contratto Sociale Debian e alla sua volontà di fornire il miglior
sistema operativo possibile. Debian 3.0 è un'altro passo importante in questa
direzione.</p>

<h2>Come contattarci</h2>

<p>Per maggiori informazioni si vedano le pagine web Debian su
<a href="$(HOME)/">http://www.debian.org/</a> o si mandi un email a
&lt;press@debian.org&gt;.</p>
