#use wml::debian::translation-check translation="1.2" maintainer="Giuseppe Sacco and Luca Monducci"
<define-tag pagetitle>Rilascio di Debian GNU/Linux 3.1</define-tag>
<define-tag release_date>2005-06-06</define-tag>
#use wml::debian::news

<p>Il progetto Debian è lieto di annunciare il rilascio ufficiale di Debian
GNU/Linux versione 3.1, denominata ``sarge'', dopo circa tre anni di costante
sviluppo. Debian GNU/Linux è un sistema operativo libero che supporta
undici diverse famiglie di processori, include gli ambienti grafici KDE,
GNOME e GNUstep, comprende il software per la gestione della cifratura, è
compatibile con FHS v2.3 e supporta il software sviluppato per LSB.</p>

<p>Con lo sviluppo del nuovo installatore Debian, questo rilascio incorpora
una nuova, modulare e sofisticata procedura di installazione che integra
il riconoscimento dell'hardware e permette la configurazione non assistita.
L'installazione è disponibile in circa una trentina di lingue e include la
configurazione del server X per parecchie schede grafiche.</p>

<p>La selezione delle attività (task) è stata rinnovata e resa più flessibile.
Debconf è stato integrato in molti pacchetti che richiedono di essere
configurati, in modo da renderne intuitiva la configurazione. Debian GNU/Linux
può essere installato tramite vari supporti come DVD, CD, «USB stick»,
acluni dischetti o via rete. Può essere
scaricata da subito e sarà presto disponibile su DVD e CD-ROM presso i
numerosi rivenditori elencati <a href="$(HOME)/CD/vendors/">qui</a></p>

<p>Debian GNU/Linux funziona su computer che vanno dai «palmtop» e «handheld»
ai supercomputer, passando da quasi tutto quello che sta tra questi due
estremi. In tutto sono supportate undici architetture, incluse Motorola
68k (m68k), Sun SPARC (sparc), HP Alpha (alpha), Motorola/IBM PowerPC
(powerpc), Intel IA-32 (i386) e IA-64 (ia64), HP PA-RISC (hppa), MIPA (mips,
mipsel), ARM (arm) e IBM S/390 (s390).</p>

<p>Questo rilascio include recenti aggiornamenti di parecchi grossi pacchetti
come il «K Desktop Environment» 3.3 (KDE), l'ambiente GNOME 2.8, quello
GNUstep, XFree86 4.3.0, GIMP 2.2.6, Mozilla 1.7.8, Galeon 1.3.20, Mozilla Thunderbird 1.0.2, Firefox 1.0.4, PostgreSQL 7.4.7, MySQL 4.0.24 and 4.1.11a,
GNU Compiler Collection 3.3.5 (GCC), il kernel Linux versioni 2.4.27 e 2.6.8,
Apache 1.3.33 e 2.0.54, Samba 3.0.14, Python 2.3.5 e 2.4.1, Perl 5.8.4 e molti
altri.</p>

<p>Questo è il primo rilascio Debian che include OpenOffice (1.1.3). Inoltre
include nella distribuzione «main» anche il software
relativo alla cifratura. OpenSSH e «GNU Privacy Guard» sono inclusi
nell'installazione predefinita e la cifratura forte è presente nei
browser e server web, nei database e in molte altre applicazioni
disponibili in questo rilascio.</p>

<p>Debian GNU/Linux 3.1 include il risultato dei sottoprogetti
Debian-Edu/Skolelinux, Debian-Med e Debian-Accessibility che hanno
incrementato il numero di pacchetti didattici e quelli a sfondo medicale
oltre a quelli specificamente diretti a disabili.</p>

<p>Gli aggiornamenti a Debian GNU/Linux 3.1 da GNU/Linux 3.0, conosciuta come ``woody'',
sono gestiti automaticamente dallo strumento per la gestione dei pacchetti
«aptitude» e, per una certa parte, anche dal programma «apt». Come sempre,
i sistemi Debian GNU/Linux possono essere aggiornati senza difficoltà,
durante l'attività a regime, senza alcuna interruzione del servizio. Per
le istruzioni dettagliate sull'installazione e l'aggiornamento di Debian
GNU/Linux, vedere le <a href="$(HOME)/releases/sarge/releasenotes">\
note di rilascio</a>.</p>

<h2>Su Debian</h2>

<p>Debian GNU/Linux è un sistema operativo libero, sviluppato da circa un
migliaio di volontari di tutte le parti del mondo, che collaborano
tramite Internet. La dedizione al software libero di Debian, la sua
natura «non-profit» e il suo modello aperto di sviluppo la rendono unica
tra le altre distribuzioni Linux.</p>

<p>I punti di forza del Progetto Debian sono la base di volontariato, la
dedizione al Contratto Sociale Debian e la volontà di fornire il miglior
sistema operativo possibile. Debian 3.1 è un'altro passo importante in questa
direzione.</p>

<h2>Come contattarci</h2>

<p>Per maggiori informazioni si vedano le pagine web Debian su
<a href="$(HOME)/">http://www.debian.org/</a> o si mandi un email a &lt;press@debian.org&gt;.</p>
