#use wml::debian::translation-check translation="1.2" maintainer="Luca Monducci"
<define-tag pagetitle>Saturazione della banda sull'host di sicurezza</define-tag>
<define-tag release_date>2005-09-20</define-tag>
#use wml::debian::news

<p>Il recente aggiornamento relativo alla sicurezza di XFree86 (DSA 816)
per sarge e woody ha causato sull'host che ospita security.debian.org la
completa saturazione della connessione a 100MBit/s. A causa del gran
numero di pacchetti legati a X, all'enorme dimensione di questi pacchetti
e all'alto numero di utenti che hanno la necessità di installare questi
aggiornamenti, il server è stato occupato dall'invio degli aggiornamenti ed ha
esaurito la banda in uscita a disposizione.</p>

<p>Purtroppo questo incidente è accaduto prima che la nuova infrastruttura di
sicurezza fosse pronta. Al momento chiediamo
agli utenti di rimandare l'aggiornamento fino a quando la situazione non si
sarà risolta.</p>

<p>Ieri mattina, alle 11.00 circa (CEST, cioè UTC +0200), i file relativi
all'aggiormento di sicurezza DSA 816 (XFree86) sono stati installati sul
server di sicurezza pubblico. Il risultato è stato simile a un attacco di
tipo "denial of service" distribuito dato che letteralmente centinaia di utenti
hanno cercato di prendere gli aggiornamenti e di conseguenza l'host ha
completamente saturato la sua connessione alla rete.</p>

<p>Indipendentemente da questo incidente si è già svolta una discussione sulla
ristrutturazione dell'infrastruttura di sicurezza in modo da fornire una
soluzione più intrinsecamente sicura e che possa gestire degli alti picchi
di richiesta di banda rispetto a una singola macchina.</p>
