#use wml::debian::translation-check translation="1.2" maintainer="Luca Monducci"
<define-tag pagetitle>Debian partecipa al &ldquo;Summer of Code&rdquo; di Google</define-tag>
<define-tag release_date>2007-04-25</define-tag>
#use wml::debian::news

<p>Il progetto Debian ha il piacere di essere stato accettato da Google
come organizzazione mentore per il <q>Summer of Code</q> di quest'anno,
con nove task in totale. Google finanzierà gli allievi menzionati in
seguito per lavorare a tempo pieno su questi task durante le loro vacanze
estive, dal 28 maggio al 20 agosto. Gli studenti saranno guidati e
valutati dagli sviluppatori di Debian.</p>

<p>Lo scopo principale di tutti i task assegnati agli allievi è quello
di creare o migliorare i programmi di utilità che aiutano gli sviluppatori
a preparare i pacchetti o il rilascio di Debian. Alcuni task riguardano la
comunicazione fra gli autori dei programmi, gli utenti e gli sviluppatori
Debian. Un certo numero di task hanno come scopo gli strumenti per la
qualità e per i test, mentre altri porteranno alla realizzazione di nuovi
strumenti per la gestione di sistemi Debian.</p>

<p>In particolare sono stati accettati i seguenti task ed allievi:</p>

<blockquote>

<p>Jeroen van Wolffelaar realizzerà <em>Mole</em>, un'infrastruttura per
la gestione delle informazioni. Questa contribuirà a semplificare l'accesso
ai tantissimi dati di Debian da parte di sviluppatori e utenti; fra i
dati sono comprese la cronologia dei pacchetti e le statistiche relative
al rilascio.</p>

<p>Ian Haken scriverà degli strumenti per utilizzare QEMU, un emulatore
di macchine virtuali, per fare dei test sull'aggiornamento da una release
Debian alla successiva senza dover reinstallare una macchina reale. Ciò
aiuterà a trovare i possibili bug del processo di aggiornamento.</p>

<p>Ana Beatriz Guerrero López migliorerà piuparts, uno strumento che
aiuta nel processo di controllo e incremento della qualità degli script
di installazione, aggiornamento e rimozione di un pacchetto.</p>

<p>Gustavo Rezende Montesino lavorerà su uno strumento che aiuti gli
sviluppatori a gestire il tracciamento dei bug e l'interazione con il
sistema di tracciamento usato dagli autori originali del programma.</p>

<p>Cameron Dale migliorerà BitTorrent per funzionare efficacemente con
collezioni grandi e costantemente aggiornate di file quale l'archivio
Debian e creerà un backend o un proxy per APT per accedere a questo
sistema di distribuzione dei pacchetti.</p>

<p>Pavel Vinogradov svilupperà un sistema di controllo dello stato per
amministrare in sicurezza dei cluster di sistemi Debian. Si basa sul
linguaggio OVAL che fornisce un meccanismo per produrre rapporti e
controllare la sicurezza in modo centralizzato.</p>

<p>Margarita Manterola Rivero lavorerà su una interfaccia web al sistema
Debian per il tracciamento dei bug con lo scopo di rendere più semplice
per gli utenti la segnalazione, la verifica e la gestione dei bug.</p>

<p>Martín Hernán Ferrari creerà uno strumento modulare per verificare le
immagini di CD e DVD in modo da automatizzare la verifica delle immagini
nel momento in cui sono prodotte.</p>

<p>Chris Lamb realizzerà un'interfaccia utente grafica per creare dei
sistemi live Debian. Ciò renderà molto più semplice la creazione di
sistemi Debian si avviano e funzionano direttamente da un CD/DVD.</p>

</blockquote>

<p>I task di Debian sono elencati nel
<a href="http://wiki.debian.org/SummerOfCode2007">Wiki</a>.</p>

<p>Il <q>Summer of Code</q> è documentato nel
<a href="http://code.google.com/soc/">sito web di Google</a>.</p>

<h2>Informazioni su Debian</h2>

<p>Il Progetto Debian è una organizzazione composta da più di mille
sviluppatori di software libero di tutte le parti del mondo, che
volontariamente offrono il loro tempo e il loro lavoro per produrre il
sistema operativo completamente libero Debian GNU/Linux. La dedizione al
software libero di Debian, la sua natura «non-profit» e il suo modello di
sviluppo aperto la rendono unica tra le altre distribuzioni Linux.</p>

<h2>Come contattarci</h2>

<p>Per ulteriori informazioni, si vedano le pagine web Debian a
<a href="$(HOME)/">http://www.debian.org/</a> o si mandi un messaggio
di posta elettronica a &lt;press@debian.org&gt;.</p>
