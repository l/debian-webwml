#use wml::debian::projectnews::header PUBDATE="2008-06-23" SUMMARY="Ricerca di Application Managers per seguire i New Maintainers, Pacchetto del portachiavi per Backports.org?, Debian nel TFlops supercomputer 32.8 al Max Planck Institute"
#use wml::debian::translation-check translation="1.11" maintainer=Daniele Venzano"

<p>Benvenuti al quarto numero di quest'anno di DPN, il bollettino per la comunità Debian.<br />
Alcuni degli argomenti trattati in questo numero:</p>
<ul>
  <li>Ricerca di Application Managers per seguire i nuovi Maintainers
  <li>Pacchettizzare il keyring di Backports.org?
  <li>Debian nel supercomputer 32.8 TFlops al Max Planck Institute 
  <li>... e molto altro. </li>
</ul>

<p><strong>Ricerca di Application Managers per seguire i nuovi Maintainers </strong></p>
<p>Marc Brockschmidt, membro del New Maintainer Frontdesk, ha <a
href="https://lists.debian.org/debian-devel-announce/2008/06/msg00005.html">invitato</a>
gli Application Managers a prendersi cura dei New Maintainers.
Gli Application Managers dovrebbero possedere un'ampia esperienza per sostenere ed
indirizzare i futuri sviluppatori, una ottima conoscenza delle politiche Debian e
della Developer's Reference ed infine una discreta conoscenza dell'attuale metodo
di gestione del New Maintainer.</p>
<p>Gli sviluppatori interessati, che avessero qualche ritaglio di tempo da dedicarvi,
possono scrivere a <a href="mailto:new-maintainer@debian.org">new-maintainer@debian.org</a>.</p>

<p><strong>Pacchettizzato il keyring di Backports.org?</strong></p>
<p>Robert Milan ha ufficializzato la propria <a href="https://bugs.debian.org/480478">
intenzione</a> di inserire entro un pacchetto il keyring del servizio <a
href="http://www.backports.org">unofficial Backports.org</a>. Ciò dovrebbe rendere più
semplice utilizzare questo servizio, poiché l'approccio attuale per stabilire un rapporto
di fiducia con il sistema di gestione dei pacchetti è piuttosto complicato, specialmente
per quegli utenti non dotati di esperienza. Qualche dubbio è stato sollevato poiché
Backports.org non è un servizio ufficiale. Robert ha argomentato a vantaggio dell'inclusione
poiché viene spesso raccomandato agli utenti l'impiego del servizio Backport quando loro
necessitino pacchetti più aggiornati.</p>

<p><strong>Come scrivere correttamente gli indirizzamenti ai get-orig-source</strong></p>
<p>David Paleino si è <a href="https://lists.debian.org/debian-mentors/2008/06/msg00364.html">chiesto</a> come comportarsi relativamente alle destinazioni dei get-orig-source per i file debian/rules. Secondo la politica questa destinazione dovrebbe generare un tarball contenente gli ultimi aggiornamenti, il che significherebbe esportare una versione da un version control system. In questo processo vengono inseriti i timestamp dei files, generando checksum differenti anche se tali files non fossero stati modificati. Il problema non può essere risolto completamente invocando gzip con lo switch -n ma <a href="https://packages.debian.org/pristine-tar">pristine-tar</a> parrebbe costituire una soluzione del problema stesso.</p>

<p><strong>Utilità degli obiettivi per il rilascio in Debian?</strong></p>
<p>Peter Eisentraut si è <a href="http://petereisentraut.blogspot.com/2008/06/debian-release-goals.html">chiesto</a> se i cosiddetti <q>Release Goals</q> (obbiettivi globali che si potrebbero implementare con il prossimo rilascio, ma che non causano il blocco di un rilascio ove non vengano completati).
Finché sono utili per migliorare la qualità complessiva dei pacchetti, molti non vengono notificati agli utenti e divengono quasi parte della politica. Ha detto inoltre che la ricerca dei bug che affliggono gli obiettivi per il rilascio non è così semplice ed ha proposto di mettere a punto un database SQL. Marc Brockschmidt ha aggiunto che tale database è già parte di un progetto nel Summer of Code di Google.</p>

<p><strong>Togliere lilo?</strong></p>
<p>William Pitcock ha <a href="https://lists.debian.org/debian-devel/2008/06/msg00400.html">sentito</a> opinioni in proposito della rimozione del boot loader lilo. Poiché lilo è affetto da un <a href="https://bugs.debian.org/479607">grave bug</a>, non molto semplice da risolvere e grub è invece graziosamente stabile, si chiedeva se lilo possa ancora servire.
Frans Pop, membro del gruppo di sviluppo del sistema di installazione di Debian si è detto in <a href="https://lists.debian.org/debian-devel/2008/06/msg00411.html">disaccordo</a>.
Vengono regolarmente ricevute notizie di installazioni che comprendono lilo. Poiché sono necessari diversi passaggi rispetto all'installazione di default ha concluso che c'è ancora richiesta per i pacchetti di lilo.</p>

<p><strong>Notizie da un BSP ad Utrecht</strong></p>
<p>Durante il fine settimana tra il 14 ed il 15 di giugno si è tenuto un Bug Squashing party ad Utrecht. Thijs Kinkhorst ha <a href="https://lists.debian.org/debian-events-nl/2008/06/msg00004.html">sintetizzato</a> i risultati, incluse le prove dell'installer debian su diverse piattaforme, con la risoluzione di alcuni bug critici per il rilascio e lo spostamento di <a href="http://forums.debian.net/">forums.debian.net</a> su di un server ufficiale Debian, migliorando l'affidabilità e la responsività di questo servizio così popolare.</p>

<p><strong>Debian sul supercomputer 32.8 TFlops del Max Planck Institute</strong></p>
<p>Il gruppo di osservazione sulla relatività e la ricerca cosmologica presso il Max Planck Institute per la fisica gravitazionale ha costruito il quarto supercomputer in ordine di grandezza che impiega Debian GNU/Linux. Utilizzando Debian GNU/Linux sui propri clusters il gruppo di osservazione sulla relatività e la ricerca cosmologica ha ridotto il quantitativo di lavoro necessario per l'infrastruttura hardware e software, in confronto con altri clusters scientifici su cui girano altre distribuzioni, consentendo loro di concentrarsi sul proprio obiettivo di scoprire onde gravitazionali. Dr. Aulbert, uno dei progettisti del cluster ha detto: <q>il pacchetto FAI di Thomas Lange è utilissimo per l'installazione automatica di Debian. Ad esempio, senza troppa fatica ed usando soltanto due host, si riesce a reinstallare il cluster in circa due ore e mezza e si limitano a questi due soli server le connessioni alla rete.</q></p>
<p>Una relazione più particolareggiata è disponibile su <a href="http://times.debian.net/#1250">Debian Times</a>.</p>

<p><strong>Altre notizie</strong></p>
<p>Brice Goglin ha inviato una <a href="http://bgoglin.livejournal.com/15598.html">relazione</a> dal gruppo per lo sviluppo di X, riguardo il prossimo rilascio stable. Poiché Xorg 7.4 e Xserver 1.5 che erano attesi per il febbraio di quest'anno tardano, non verranno inseriti entro il prossimo rilascio stable, che arriverà con Xorg 7.3 e Xserver 1.4.2.</p>

<p>Luca Capello ha scritto una <a href="https://lists.debian.org/debian-events-eu/2008/06/msg00009.html">relazione</a> circa la presenza di Debian ai Linux Day del 2008. Membri del progetto hanno presentato Debian entro un piccolo stand e risposto a domande di vario genere, da quelle tecniche a quelle filosofiche.</p>

<p><a href="http://edos.debian.net/weather/">Debian weather</a>, un servizio non ufficiale, inteso come un rapido sunto sullo stato dell'archivio relativo ad una specifica architettura è <a href="http://upsilon.cc/~zack/blog/posts/2008/06/debian_weather_is_back/">nuovamente online</a>.</p>

<p>Obey Arthur Liu ha fornito una piccola descrizione del proprio <a href="http://www.milliways.fr/2008/06/21/state-of-the-aptitude/">frontend GTK per aptitude</a>.</p>

<p>Peter Samuelson ha inserito la versione 1.5.0 recentemente rilasciata di Subversion, il popolare sistema di controllo della versione, nell'archivio experimental. Richiede <a href="https://lists.debian.org/debian-devel/2008/06/msg00560.html">sperimentazione aggressiva</a> al fine di consentire a Debian di inserire Subversion 1.5.0 nel prossimo rilascio.</p>

<p><strong>Importanti avvisi per la sicurezza Debian</strong></p>
<p>Il Security Team Debian ha emesso tra gli altri degli annunci per i pacchetti <a href="https://www.debian.org/security/2008/dsa-1595">xorg-server</a> e <a href="https://www.debian.org/security/2008/dsa-1596">typo3</a>. Leggeteli con attenzione e prendete gli opportuni provvedimenti.</p>
<p>Attenzione, si tratta soltanto degli annunci più importanti delle ultime due settimane. Se si desidera essere sempre aggiornati in materia di avvisi per la sicurezza rilasciati dal Debian Security Team, iscrivetevi alla <a href="https://lists.debian.org/debian-security-announce/">mailing list per gli avvisi di sicurezza.</a></p>

<p><strong>Pacchetti che richiedono del lavoro</strong></p>
<p>Attualmente 453 pacchetti sono orfani e 111 stanno per essere adottati. Date un'occhiata all'ultima <a href="https://lists.debian.org/debian-devel/2008/06/msg00301.html">relazione</a> se ci fossero pacchetti cui siete interessati o scorrete l'intero archivio dei pacchetti che hanno bisogno di <a href="https://www.debian.org/devel/wnpp/help_requested">aiuto</a>.</p>
<p><strong>Volete continuare a leggere DPN?</strong> Aiutateci a creare questo bollettino. Ci servono ancora più scrittori volontari che osservino la comunità Debian ed informino su cosa sta accadendo. Date un'occhiata alla nostra pagina <a href="https://wiki.debian.org/ProjectNews/HowToContribute"><q>HOWTO contribute</q></a> per scoprire come essere d'aiuto. Attendiamo di ricevere vostre comunicazioni presso <a href="mailto:debian-publicity@lists.debian.org">debian-publicity@lists.debian.org</a>.</p>

#use wml::debian::projectnews::footer editor="Meike Reichle, Ana Guerrero, Alexander Schmehl" translator="Daniele Venzano, Giuliano Bordonaro"
