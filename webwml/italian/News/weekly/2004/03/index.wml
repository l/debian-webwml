#use wml::debian::weeklynews::header PUBDATE="2004-01-20" SUMMARY="Java, Traduzioni, Award, Installer, BTS, Eventi, Ext2, Cose Mancanti, libtool"
#use wml::debian::translation-check translation="1.6" maintainer="Daniele Venzano"

<p>Benvenuti nel terzo numero di quest'anno di DWN, la newsletter settimanale per
la comunità Debian. Sembrerebbe che siamo diventati popolari tra i lettori di
<a href="http://slashdot.org/">Slashdot</a>, da quando siamo stati
<a href="http://slashdot.org/articles/04/01/14/1319228.shtml">citati</a> recentemente.
Un altro sito di notizie, <a href="http://www.symlink.ch/">Symlink</a>, ha recentemente
<a href="http://www.symlink.ch/articles/04/01/14/1658210.shtml">affermato</a> che il
<a href="http://www.google.de/search?q=contract">contratto</a> maggiormante
importante è il <a href="http://www.debian.org/social_contract">contratto sociale
Debian</a>. Domenico Andreoli inoltre ha
<a href="http://lists.debian.org/debian-devel-0401/msg00791.html">pubblicato</a> un
altro <a href="http://survey.bdf-net.com/">questionario</a> per lo sviluppatore di Free
Software.</p>


<p><strong>Spostamento dei pacchetti Java da contrib a main.</strong> Arnaud Vandyck
<a href="http://www.livejournal.com/users/avdyk/">ha iniziato</a>
a studiare come i pacchetti che usano Java dell'archivio contrib possano
migrare nella distribuzione principale usando
<a href="http://packages.debian.org/kaffe">kaffe</a> o
<a href="http://packages.debian.org/gcj">gcj</a> al posto di
un ambiente Java non-free.
Le <a href="http://java.debian.net/index.php/MovingJavaToMain">notizie</a> circa
l'avanzamento del suo studio fanno sapere che alcuni pacchetti possono davvero
essere usati con ambienti Java free.</p>


<p><strong>Traduzioni obsolete del sito Web.</strong> Peter Karlsson ha compiuto l'identificazione
di <a href="http://lists.debian.org/debian-www-0401/msg00044.html">traduzioni
obsolete</a> nel sito web. Ha fornito un
<a href="http://people.debian.org/~peterk/outdated/">rapporto</a> in cui
elenca, ripartiti per lingua, tutti i documenti che non siano stati aggiornati
per due settimane. Quando verrà ripristinata la
<a href="http://cvs.debian.org/webwml/?cvsroot=webwml">normale funzionalità</a> del
CVS, Peter intende iniziare a rimuovere tutte le pagine di traduzione che non
siano state aggiornate negli ultimi sei mesi dall'ultima variazione del documento
originale.  Tenere traduzioni superate on line serve solo a confondere i lettori
piuttosto che dare loro un aiuto.</p>


<p><strong>Gli sviluppatori Debian hanno vinto il premio Sun.</strong> Il Sydney Morning Herald
da <a href="http://theage.com.au/articles/2004/01/14/1073877881076.html">notizia</a>
che Matthew Palmer, uno sviluppatore Debian, ha vinto il premio
nazionale 2004 chiamato Regional Delegates Program Award presso la
<a href="http://linux.conf.au/">conferenza nazionale Linux australiana</a>.
Matthew ha preso il premio per lo sviluppo e la gestione di otto pacchetti software
per conto del progetto Debian. <a href="http://www.sun.com/">Sun Microsystems</a> ha
aggiunto che Matthew ha dato un significativo contributo al progetto della
<a href="http://www.cbnsw.org.au/">NSW ComputerBank</a>, un'iniziativa per appoggiare
l'utilizzo dei sistemi free GNU/Linux a basso costo da parte di singole
persone, gruppi di comunità e scuole per disabili.</p>


<p><strong>Debian-Installer Beta 2.</strong> Joey Hess
<a href="http://lists.debian.org/debian-devel-announce-0401/msg00006.html">annuncia</a>
il secondo rilascio dell'installer Debian sarge per le architetture i386, PowerPC,
e IA-64. Oltre all'aggiunta dell'architettura ia64, le novità in questa release
comprendono un migliorato e semplificato processo di installazione, il supporto
per l'installazione da memorie di massa USB (chiavette USB, ecc) ed usabilità
con sistemi aventi soltanto 32 MB di memoria su architettura i386.
L'installatore è anche completamente tradotto in ben sedici lingue.</p>


<p><strong>Debian impiegato per il Data Mining negli affari.</strong> Rodney Gedda
<a href="http://www.computerworld.com.au/index.php?id=351192284">scrive</a> su
Computerworld dell'impiego di Debian da parte della
<a href="http://www.csiro.au/index.asp">Commonwealth Scientific and Industrial
Research Organization (CSIRO)</a> in Australia. Il dottor Graham Williams, esperto
principe per il Data Mining per le aziende mediante computer, ha constatato che CSIRO
impiega diversi strumenti tra cui R, GNOME, e lo scripting di Python, facendoli
girare sul sistema operativo Debian GNU/Linux.
"Il Dipartimento della Salute e della Longevità impiega un cluster di 200 CPU
su cui gira Debian GNU/Linux", ha detto Williams. "Debian è un sistema
operativo server stabile e facile da mantenere e noi lo usiamo anche sui
desktop."</p>


<p><strong>Installazione di Debian da remoto su Red Hat.</strong> Emma Jane Hogbin
<a href="http://lists.debian.org/debian-user-0401/msg02972.html">ha annunciato</a>
la riuscita della propria installazione di Debian da remoto sulla lista degli utenti
di Debian. Questo metodo non usa
<a href="http://packages.debian.org/debootstrap">debootstrap</a>, ed è
stato documentato in due files che descrivono uno
<a href="http://xtrinsic.com/geek/config/remoteinstall.txt">l'installazione</a> e l'altro
la <a href="http://xtrinsic.com/geek/config/postinstall.txt">configurazione post
installazione</a>. Emma Jane conosceva i mail di aiuto e gli HOWTO originali di
<a href="http://twiki.iwethey.org/Main/DebianChrootInstall">Karsten Self</a> e di
<a href="http://trilldev.sourceforge.net/files/remotedeb.html">Erik Jacobson</a>
ed aveva definito le loro note un po' rozze, ma molti potranno trovarli ben documentati.</p>


<p><strong>Spostamento su una macchina nuova del Bug Tracking System.</strong> Colin Watson
<a href="http://lists.debian.org/debian-devel-announce-0401/msg00009.html">ha dato
notizia</a> che il <a href="http://bugs.debian.org/">bug tracking system (BTS)</a> è
stato spostato su uno Xeon hyperthreaded alloggiato presso la
<a href="http://www.orst.edu/">Oregon State University</a>, con abbondanza
di spazio sui dischi e di banda passante. La ragione dello spostamento sta nel
fatto che l'host precedente stava negli ultimi tempi diventando carente di
spazio sul disco, risultava difficile aggiungerne altro sul quel particolare
tipo di amcchina, e diventava sempre più evidente che tentare di far girare
sulla stessa macchina gli archivi delle <a href="http://lists.debian.org/">liste
Debian</a> e il BTS stesse diventando sempre più una pretesa assurda.</p>


<p><strong>Un nuovo approccio per Traduzioni coordinate.</strong> Tim Dijkstra
<a href="http://lists.debian.org/debian-i18n-0401/msg00034.html">ha spiegato</a> come
i teams di traduzione olandesi e francesi coordinano il proprio lavoro
attraverso le proprie mailing lists. Impiegano per questo delle
<a href="http://www.famdijkstra.org/debian/l10n/pseudo-urls.html">pseudo-urls</a>
nella linea del subject del messaggio, come fa il
<a href="http://www.debian.org/devel/wnpp/">wnpp</a>. Uno script genera
la <a href="http://www.famdijkstra.org/debian/l10n/">pagina di status</a> per i loro
mail. Tim vorrebbe diffondere questo sistema, affinchè altri team di traduzione ne
traggano analogo beneficio.</p>


<p><strong>Debian alla LinuxWorld Expo di New York.</strong> La
<a href="http://www.linuxworldexpo.com/linuxworldny/">LinuxWorld Expo & Conference</a>
avrà ancora una volta luogo a New York dal 21 al 23 Gennaio 2004, al centro
Jacob Javits. Il progetto Debian sarà nello stand N°2 del padiglione .Org. I
visitatori potranno avere la firma della propria chiave GnuPG, fare una
donazione al progetto Debian comprando una maglietta od anche solo
partecipando.  Se non avente il pass per accedere potete
<a href="http://people.debian.org/~jaldhar/lwceny2004.html">stamparne uno</a> e
farlo registrare alla mostra per l'accesso gratuito all'esposizione.</p>


<p><strong>Dipendenza nel checker per Ext2?</strong> Donggyoo Lee
<a href="http://lists.debian.org/debian-devel-0401/msg00767.html">intendeva</a>
pulire il proprio sistema e togliere le utilità per Ext2/3 che sono essenziali. Così
<a href="http://bugs.debian.org/111651">proponeva</a> che le
<a href="http://packages.debian.org/util-linux">util-linux</a> includessero
/sbin/fsck ed immaginava pacchetti che comprendessero questo tipo di programma per
altri filesystem.
Theodore Ts'o, sebbene non sia stato ancora implementato ciò potrebbe soltanto
far <a href="http://lists.debian.org/debian-devel-0401/msg00953.html">risparmiare
qualche centinaio di kilobytes</a>. Adrian Bunk ha pure
<a href="http://lists.debian.org/debian-devel-0401/msg00831.html">aggiunto</a> che non
si dovrebbero rimuovere pacchetti essenziali.</p>


<p><strong>Le cinque cose di cui si avverte più la mancanza in Debian.</strong> Dan Shearer
<a href="http://lists.debian.org/debian-devel-0401/msg00794.html">ha
chiesto</a> quali tecnologie o pacchetti significativi che dovrebbero far parte
di Debian invece non ci sono? Rapidamente: veniva richiesto
<a href="http://lists.debian.org/debian-devel-0401/msg00820.html">mplayer</a>,
<a href="http://lists.debian.org/debian-devel-0401/msg00790.html">Mono</a>, che
<a href="http://pkg-mono.alioth.debian.org/">sta per arrivare</a>, degli scripts di
boot <a href="http://lists.debian.org/debian-devel-0401/msg00901.html">threaded</a> ed
un valido supporto per
<a href="http://lists.debian.org/debian-devel-0401/msg00830.html">Java</a>, con plugins
Java free per i browser web.</p>


<p><strong>Eliminare il supporto per i vecchi libtool?</strong> Scott James Remnant
<a href="http://lists.debian.org/debian-devel-0401/msg00968.html">penserebbe</a>
di rimuovere <a href="http://packages.debian.org/libtool1.4">libtool 1.4</a> in quanto
non viene più
<a href="http://mail.gnu.org/archive/html/libtool/2003-07/msg00127.html">mantenuto</a>
dagli autori e risulta superato da
<a href="http://packages.debian.org/libtool">libtool 1.5</a>. La vecchia versione serve
soltanto se si adopera Autoconf 2.13, che a sua volta non viene più mantenuto ed è
incluso nelle dipendenze di
<a href="http://people.debian.org/~keybuk/libtool1.4-rdepends.txt">compilazione</a> in
soli 10 pacchetti Debian.</p>


<p><strong>Aggiornamenti per la sicurezza.</strong> Conoscete il tormentone. Accertatevi di avere
aggiornato i vostri sistemi se aveste installato uno qualsiasi di questi
pacchetti.</p>

<ul>
 <li><a href="http://www.debian.org/security/2004/dsa-423">Linux 2.4.17 (ia64)</a> -- Alcune vulnerabilità.</li>
 <li><a href="http://www.debian.org/security/2004/dsa-424">mc</a> -- Buffer overflow.</li>
 <li><a href="http://www.debian.org/security/2004/dsa-425">tcpdump</a> -- Molte vulnerabilità.</li>
 <li><a href="http://www.debian.org/security/2004/dsa-426">netpbm-free</a> -- Creazione non sicura di files temporanei.</li>
 <li><a href="http://www.debian.org/security/2004/dsa-427">Linux 2.4.17 (mips+mipsel)</a> -- Exploit locale di root.</li>
 <li><a href="http://www.debian.org/security/2004/dsa-427">slocate</a> -- Buffer overflow.</li>
</ul>

<p><strong>Pacchetti nuovi o degni di nota.</strong> I seguenti pacchetti sono stati aggiunti
all'archivio Debian unstable <a href="http://packages.debian.org/unstable/newpkg_main">recentemente</a> o contengono aggiornamenti
importanti.</p>

<ul>
 <li><a href="http://packages.debian.org/unstable/electronics/libaire0">libaire0</a> -- The (VHDL) Advanced Intermediate Representation for Extensibility.</li>
 <li><a href="http://packages.debian.org/unstable/libdevel/libaltlinuxhyph-dev">libaltlinuxhyph-dev</a> -- Files di sviluppo per la ALTLinux hyphenation library.</li>
 <li><a href="http://packages.debian.org/unstable/libdevel/libassuan-dev">libassuan-dev</a> -- Libreria IPC per le componenti di GnuPG.</li>
 <li><a href="http://packages.debian.org/unstable/games/scrabble">scrabble</a> -- Popolare gioco di parole incrociate.</li>
 <li><a href="http://packages.debian.org/unstable/non-US/siege-ssl">siege-ssl</a> -- Utilità per i test di regressione e la verifica di HTTP/HTTPS.</li>
 <li><a href="http://packages.debian.org/unstable/non-US/tunnelv">tunnelv</a> -- Connessione criptata di rete senza connessione TCP/IP.</li>
 <li><a href="http://packages.debian.org/unstable/non-US/vtun">vtun</a> --  Tunnel Virtuale su reti TCP/IP.</li>
 <li><a href="http://packages.debian.org/unstable/utils/yahoo2mbox">yahoo2mbox</a> -- Scaricamento ed immagazzinamento dei messaggi di Yahoo! Groups.</li>
</ul>

<p><strong>Vi piacerebbe continuare a leggere DWN?</strong> Aiutateci a creare questa newsletter.
Abbiamo bisogno di un maggior numero di scrittori volontari per osservare la
Debian community e dare notizia di quanto vi sia di nuovo. Date un'occhiata
alla pagina delle <a href="http://www.debian.org/News/weekly/contributing">contribuzioni</a> per scoprire come aiutarci. Ci aspettiamo
di ricevere la vostra posta presso <a href="mailto:dwn@debian.org">dwn@debian.org</a>.</p>

#use wml::debian::weeklynews::footer editor="Andre Lehovich, Matt Black, Dan Hunt, Tobias Toedter, Jaldhar Vyas, Martin 'Joey' Schulze"
