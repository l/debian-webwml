#use wml::debian::weeklynews::header PUBDATE="2004-04-13" SUMMARY="Elezioni, Sicurezza, Basics, Pacchetti, Cinese, Dipendenze, GNUstep, Firmware, PAa, Use Cases"
#use wml::debian::translation-check translation="1.4" maintainer="Daniele Venzano"

<p>Benvenuti a questo 15 numero di DWN, il notiziario settimanale
per la comunità Debian. Molta gente ha discusso della presenza di
componenti non free del kernel Linux la scorsa settimana, che è sfociata
già in diverse rimozioni.  Robert Millan
<a href="http://lists.debian.org/debian-devel-0404/msg00939.html">ha richiesto</a>
che tutti i pacchetti che fanno uso di
<a href="http://packages.debian.org/libtool">libtool</a> vengano aggiornati
ad una nuova versione, poiché ciò è richiesto al fine di supportare
i tentativi di porting basati su glibc e kernel di
<a href="$(HOME)/ports/freebsd/">GNU/kFreeBSD</a> e
<a href="$(HOME)/ports/netbsd/">GNU/kNetBSD</a>.</p>

<p><strong>Request Tracker per Debian.</strong> Branden Robinson
<a href="http://lists.debian.org/debian-project-0404/msg00008.html">ha
annunciato</a> la proposta di un
<a href="http://necrotic.deadbeast.net/rt">request tracker</a> sperimentale per
l'infrastruttura Debian. Si tratta di una risorsa volta alla
convenienza di chi lo ritiene utile e non è per problemi di
natura tecnica, come bugs nei pacchetti. Quelli appartengono a
bugs.debian.org. Comunque Joachim Breitner
<a href="http://lists.debian.org/debian-project-0404/msg00010.html">aveva
creduto</a> che questo software fosse troppo complicato per Debian
e gli pareva destinato a gruppi di sviluppo a tempo pieno e non a
sviluppatori part time.</p>

<p><strong>Ricerca della Sicurezza GNU/Linux.</strong> In risposta
ad una <a href="http://story.news.yahoo.com/news?tmpl=story&amp;cid=1738&amp;e=2&amp;u=/zd/20040330/tc_zd/123143">analisi della sicurezza</a>
i gruppi per la sicurezza di Mandrake, Red Hat, SUSE e Debian hanno
rilasciato una <a href="$(HOME)/News/2004/20040406">dichiarazione comune</a>.
Malgrado il rapporto volesse fornire una misura qualitativa delle
reazioni dei venditori alle vulnerabilità serie, essa considera tutte
le vulnerabilità come uguali, senza tenere conto del loro rischio per
gli utenti. Di conseguenza le conclusioni tratte da Forrester hanno
un valore estremamente limitato nel mondo reale.</p>

<p><strong>Ritorno alle Origini di GNU/Linux.</strong>
Michael Hall ha scritto un
<a href="http://www.serverwatch.com/sreviews/article.php/3334021">articolo</a>
su Debian 3.0. Ha affermato che il progetto Debian continua a
fornire una distribuzione GNU/Linux che offre alle organizzazioni
quell'insieme di prodotti organizzati per cui Linux era in origine
conosciuto. Mentre le altre varianti GNU/Linux tendono a portare a
termine l'installazione richiedendo pochi parametri fondamentali di
configurazione, l'installer Debian richiede che l'utente prenda
decisioni riguardanti gli argomenti della sicurezza e relative
funzionalità durante il processo.</p>

<p><strong>Debian fa funzionare dei router satellitari.</strong> Rodney
Gedda <a href="http://open.itworld.com/4917/040330linuxsat/page_1.html">elenca</a>
75 città nel Nuovo Galles del Sud (Australia) che accedono ad Internet tramite
router satellitari basati su Debian in un'area di circa 800.000
chilometri quadrati. Lo sviluppatore locale del router satellitare
Ursys ha scelto Debian per il suo supporto ai propri pacchetti, che facilita
l'aggiornamento dei router da remoto.</p>

<p><strong>Caso di Uso: The Register.</strong> Aaron Crane di
<a href="http://www.gbdirect.co.uk/">GBdirect</a>
<a href="http://www.theregister.co.uk/odds/about/website/">ha informato</a>
che i server web di <a href="http://www.theregister.co.uk/">The Register</a>
utilizzano <a href="http://httpd.apache.org/">Apache</a> su Debian GNU/Linux, con
<a href="http://www.mysql.com/">MySQL</a> come database di backend
con una gestione personalizzata dei contenuti scritta in
<a href="http://www.perl.com/">Perl</a>. Gli scripts. HTML e CSS sono stati
creati e modificati usando una combinazione di
<a href="http://www.vim.org/">Vim</a>,
<a href="http://www.gnu.org/software/emacs/">GNU&nbsp;Emacs</a>, e
l'estensione <a href="http://editcss.mozdev.org/">EditCSS</a> di
<a href="http://www.mozilla.org/products/firefox/">Mozilla Firefox</a>.
GBdirect ha scelto Debian per la sua stabilità, affidabilità, flessibilità
e specialmente per il proprio supporto superlativo della gestione remota
dei pacchetti e degli aggiornamenti.</p>

<p><strong>Libro Cinese su Debian GNU/Linux</strong> Il primo
<a href="http://www.drmaster.com.tw/info.asp?no=OS20101">Libro di Debian</a>
in Cinese è stato pubblicato recentemente da una attivissima
<a href="http://moto.debian.org.tw/">comunità</a> Debian
(soltanto in Cinese) a Taiwan. Il libro è stato
<a href="http://chuany.net/albums/album19/OS20101.jpg">intitolato</a>
"Debian GNU/Linux, The Painless Book" (Debian GNU/Linux
&#28961;&#30171;&#36215;&#27493;) e scritto da Asho Yeh
(&#33865;&#20449;&#20305;) e Moto Chen (&#38515;&#28450;&#20736;)
che si occupa anche della lista
<a href="http://moto.debian.org.tw/viewtopic.php?t=2968">errata</a>.</p>

<p><strong>Dipendenze a grana fine</strong> Kevin McCarty
<a href="http://lists.debian.org/debian-devel-0404/msg00067.html">ha
annunciato</a> di stare lavorando per la definizione di dipendenze più
raffinate sui pacchetti libdevel che attualmente dipendono da xlibs-dev.
Branden Robinson <a href="http://lists.debian.org/debian-devel-0404/msg00141.html">ha
aggiunto</a> che Moritz Muehlenhoff
<a href="http://lists.debian.org/debian-x-0403/msg03681.html">stava
lavorando</a> anche lui sullo stesso problema.</p>

<p><strong>Namespace per i Pacchetti GNUstep.</strong> William
Ballard <a href="http://lists.debian.org/debian-devel-0404/msg00125.html">ha
iniziato</a> una discussione su come chiamare i pacchetti GNUstep,
poiché alcuni di essi usano nomi generici. Evan Prodromou, comunque,
<a href="http://lists.debian.org/debian-devel-0404/msg00134.html">non era
d'accordo</a> ed ha reso
<a href="http://lists.debian.org/debian-devel-0404/msg00285.html">chiaro</a>
che aspetterà sino a che venga sviluppato uno standard per
dare i nomi ai pacchetti delle applicazioni GNUstep.</p>

<p><strong>Distribuzione di Software binario per le periferiche.</strong>
J.D. Hood <a href="http://lists.debian.org/debian-devel-0404/msg00309.html">ha
riassunto</a> le possibilità con cui Debian potrebbe gestire
le componenti soltanto binarie per il firmware, per cui non viene
reso disponibile il codice sorgente. Herbert Xu
<a href="http://lists.debian.org/debian-devel-0404/msg00405.html">ha
aggiunto</a> il proprio punto di vista su questo argomento e la sua
opinione sarebbe di spostare tutti i pacchetti del kernel su
non-free poiché ciò rende omaggio sia al nostro impegno per il
Free Software che a quanto necessita agli utenti.</p>

<p><strong>Situazione della Release PAM.</strong> Sam Hartman
<a href="http://lists.debian.org/debian-devel-0404/msg00443.html">ha
riferito</a> di problemi negli attuali pacchetti PAM. Durante gli
aggiornamenti da woody l'utente viene costretto a rispondere ad una
domanda del file di configurazione dpkg per la quale Branden
Robinson <a href="http://lists.debian.org/debian-devel-0404/msg00533.html">ha
fornito</a> una soluzione. Poiché le opzioni di
configurazione sono state aggregate, sulle installazioni che finiscono
con una password vuota di root non è più possibile effettuare
il login. Steve Langasek sta discutendo una modifica per
<code>pam_unix.so</code> con upstream, per evitare ciò
nell'accesso da console.</p>

<p><strong>Debian fa funzionare The Gathering 2004.</strong>
Steinar Gunderson <a href="http://lists.debian.org/debian-devel-0404/msg00865.html">ha
informato</a> che tutti i server centrali della rete
<a href="http://www.gathering.org/">The Gathering</a> 2004 in Norvegia
utilizzano Debian ed il carico di ciascuna di queste macchine
è solitamente sotto 0.2. Poiché essi sono sponsorizzati da Sun,
le macchine centrali sono pc Sun Netra X1 (400&nbsp;MHz SPARC-based 1U machines)
che fanno girare woody.</p>

<p><strong>Risoluzione Generale sul Contratto Sociale.</strong>
Manoj Srivastava <a href="http://lists.debian.org/debian-vote-0404/msg00038.html">ha
indetto</a> una votazione sulla
<a href="$(HOME)/vote/2004/vote_003">general resolution</a> al fine di
aggiungere cambi editoriali al contratto sociale. Poichè
ciò modifica il <a href="$(HOME)/social_contract">contratto
sociale</a>, questa risoluzione generale richiede una maggioranza
di 3:1 per venire approvata.</p>

<p><strong>Rimosse Componenti Binarie Firmware.</strong> Dopo che
il manutentore dei pacchetti del kernel ha
<a href="http://lists.debian.org/debian-devel-0404/msg00264.html">rimosso</a>
i driver ethernet acenic e tg3 perché contenevano un residuo
di firmware embedded, Marco d'Itri
<a href="http://blog.bofh.it/id_27">ha esaminato</a> i pacchetti del kernel
Linux e di <a href="http://packages.debian.org/xfree86">XFree86</a>
cercando <a href="http://bugs.debian.org/242865">altri</a>
<a href="http://bugs.debian.org/242866">drivers</a> contenenti degli avanzi
di firmware. Ha aggiunto che se Debian continuerà con questa
politica, allora i driver MGA, Rage 128 e Radeon DRM dovranno
venire rimossi.</p>

<p><strong>Security Updates.</strong> Conoscete la procedura.
Accertatevi di aver aggiornato il vostro sistema se avete
installato qualcuno di questi pacchetti.</p>
<ul>
<li><a href="$(HOME)/security/2004/dsa-478">tcpdump</a> -- Denial of service.</li>
</ul>

<p><strong>Pacchetti nuovi o degni di nota</strong>. I seguenti
pacchetti sono stati aggiunti
<a href="http://packages.debian.org/unstable/newpkg_main">recentemente</a>
agli archivi unstable Debian o contengono importanti aggiornamenti.</p>
<ul>
<li><a href="http://packages.debian.org/unstable/games/blobwars">blobwars</a> -- Sparatutto su piattaforma.</li>
<li><a href="http://packages.debian.org/unstable/text/gs-gpl">gs-gpl</a> -- Interprete GPL Ghostscript PostScript.</li>
<li><a href="http://packages.debian.org/unstable/libs/m2crypto">m2crypto</a> -- Gruppo di Strumenti Crypto e SSL per Python.</li>
<li><a href="http://packages.debian.org/unstable/net/mimms">mimms</a> -- MMS (mms://) utility per il download dei media di streaming.</li>
<li><a href="http://packages.debian.org/unstable/web/ntlmaps">ntlmaps</a> -- Proxy Server NTLM di autorizzazione.</li>
<li><a href="http://packages.debian.org/unstable/x11/qtparted">qtparted</a> -- Frontend per Parted che usa QT.</li>
<li><a href="http://packages.debian.org/unstable/sound/xmms-blursk">xmms-blursk</a> -- Potente plugin di visualizzazione per XMMS, simile a "Blur Scope".</li>
</ul>

<p><strong>Vi piacerebbe continuare a leggere DWN?</strong>
Aiutateci a creare questa newsletter. Abbiamo bisogno di un maggior
numero di scrittori volontari per osservare la Debian community e
dare notizia di quanto vi sia di nuovo. Date un'occhiata alla
pagina delle <a href="http://www.debian.org/News/weekly/contributing">contribuzioni</a>
per scoprire come aiutarci. Ci aspettiamo di ricevere la vostra
posta presso <a href="mailto:dwn@debian.org">dwn@debian.org</a></p>

#use wml::debian::weeklynews::footer editor="Andre Lehovich, Martin 'Joey' Schulze" translator="Daniele Venzano, Giuliano Bordonaro"
