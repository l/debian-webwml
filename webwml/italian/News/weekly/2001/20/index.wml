#use wml::debian::weeklynews::header PUBDATE="2001-09-03" SUMMARY="Lintian, Archivi"
#use wml::debian::translation-check translation="1.9"

<p><strong>Debian per i professionisti.</strong> La rivista di informatica 
tedesca c't ha pubblicato nel numero 17 uno <a href="http://www.heise.de/ct/01/17/186/">studio comparativo</a> sull'utilizzo 
delle varie distribuzioni Linux da parte di differenti tipi di utenti in Germania. 
È risultato che la percentuale di utilizzo di Debian è legata al 
livello di esperienza dell'utente. Gli utenti esperti la preferiscono a Mandrake, 
SuSE o Red Hat. Il 28 per cento degli intervistati con più di 5 anni di 
esperienza con Linux scelgono Debian, mentre tra i newbie la percentuale scende 
al 3.</p>

<p><strong>Localizzazione insufficiente.</strong> Lo stesso articolo critica 
la carenza di localizzazione tedesca in tutte le distribuzioni. Questo dimostra 
che il nostro progetto di <a href="http://auric.debian.org/~grisu/ddtp/">traduzione delle descrizioni e
dei template dei pacchetti</a>, la localizzazione dei boot-floppies e l'internazionalizzazione dei 
cataloghi di messaggi costituiscono il modo giusto per aumentare il gradimento 
di Linux e Debian tra coloro che non sono di madrelingua inglese.
</p>

<p><strong>Ricompaiono i rapporti Lintian.</strong> Josip Rodin ha
 <a href="http://lists.debian.org/debian-devel-0108/msg01092.html">annunciato</a>
il ritorno dei rapporti pubblici lintian per tutti i pacchetti. Potete esaminare 
i rapporti ordinati per <a href="http://lintian.debian.org/reports/packages_1.html">nome del pacchetto</a>, 
<a href="http://lintian.debian.org/reports/maintainers.html">sviluppatore</a> o 
per <a href="http://lintian.debian.org/reports/tags.html">tag lintian</a>. La 
pagina principale presso <a href="http://lintian.debian.org/">http://lintian.debian.org/</a> mostra anche 
alcune statistiche interessanti. Se vi state chiedendo "ma cosa diavolo <i>è</i> Lintian?",
 si tratta di un pacchetto Debian in grado di 
controllare i pacchetti binari e sorgenti per assicurarsi che siano conformi 
agli standard Debian. Si tratta davvero di una Buona Cosa(tm).</p>

<p><strong>Ristrutturato lists.debian.org.</strong> Joy deve aver avuto una 
settimana impegnativa, infatti ha anche <a href="http://lists.debian.org/debian-devel-0108/msg01042.html">annunciato</a> 
la ristrutturazione dell'archivio web pubblico delle nostre mailing list su <a href="http://lists.debian.org/">http://lists.debian.org/</a>.
 La pagina principale indirizzerà a pagine indice per <a
href="http://lists.debian.org/devel.html">Sviluppatori</a>,
 <a href="http://lists.debian.org/users.html">Utenti</a>,
 <a href="http://lists.debian.org/i18n.html">Internazionalizzazione</a>,
 <a href="http://lists.debian.org/misc.html">Miscellanea</a> ecc. In tal modo il 
tempo di caricamento delle pagine indice dovrebbe migliorare drasticamente,  
dato che esse non contengono più link a tutte le liste. Questo ritocco 
era stato richiesto da più parti.</p>

<p><strong>Pagina di coordinamento della firma delle chiavi GPG.</strong> Allo scopo
di  entrare a far parte della rete di fiducia Debian, gli aspiranti sviluppatori 
Debian devono incontrare di persona uno sviluppatore per la <a href="$(HOME)/events/keysigning">firma delle chiavi</a> <a 
href="http://www.gnupg.org/">GnuPG</a> (GPG). Sebbene i quasi 900 sviluppatori 
Debian siano distribuiti in tutto il mondo, spesso è difficile trovarne uno 
nelle vicinanze. Allo scopo di facilitare il coordinamento degli incontri di firma 
delle chiavi GPG, Martin Michlmayr ha creato una <a href="http://nm.debian.org/gpg.php">pagina web</a> dove gli sviluppatori effettivi 
e potenziali possono iscriversi e inserire il luogo di residenza. Gli aspiranti 
possono quindi informarsi con facilità della presenza di qualcuno disponibile 
ad incontrarsi per la firma delle chiavi o iscriversi in modo da poter essere 
contattati dagli sviluppatori effettivi.</p>

<p><strong>Linkare codice PIC con codice non-PIC nelle librerie.</strong> In 
debian-devel si è sviluppata una <a href="http://lists.debian.org/debian-devel-0108/msg01045.html">discussione</a> 
riguardo un problema di linking di codice PIC (codice indipendente dalla posizione) 
con codice non-PIC nella stessa libreria condivisa. Il codice PIC è usato 
nelle librerie condivise (con suffisso <code>.so</code>), mentre il codice non-PIC 
è usato nelle librerie statiche (con suffisso <code>.a</code>). La 
discussione riguarda alcuni <a href="http://lists.debian.org/debian-devel-0108/msg01105.html">dettagli</a> su come 
viene fatto in Linux il linking dinamico, per coloro che non lo sapessero già.
</p>

<p><strong>Persa la compatibilità con Red Hat.</strong> Abbiamo scoperto  
un <a href="http://lists.debian.org/debian-devel-0108/msg00982.html">problema</a> 
con programmi compilati su un sistema Red Hat recente che non funzionano su un 
sistema Debian. Il compilatore C++ (2.96) scelto da Red Hat è la <a href="http://lists.debian.org/debian-devel-0108/msg00996.html">ragione del 
problema</a>. Sfortunatamente Red Hat ha usato una release del compilatore (2.96)
<a href="http://gcc.gnu.org/ml/gcc-announce/2000/msg00003.html">non ufficiale</a>, 
che genera binari incompatibili sia con le versioni precedenti che successive. La 
questione presenta un rischio occulto: molti fornitori commerciali supportano i 
sistemi Red Hat e compilano il loro software su tale piattaforma. Tali programmi 
semplicemente non funzioneranno su altri sistemi, il che potrebbe impedire ad 
aziende commerciali di utilizzare Debian o altre distribuzioni sulle loro 
macchine di produzione. Un problema simile sorse con SuSE, che nel maggio 1999 
utilizzava una versione mai rilasciata ufficialmente di egcs che portò 
al <a href="http://www.geocrawler.com/archives/3/288/1999/5/0/2158757/">seguente 
annuncio</a> (solo in tedesco, mi dispiace).</p>

<p><strong>ReiserFS con Debian?</strong> Un paio di persone desideravano far 
funzionare Debian su un file system Reiser per trarre vantaggio dal journaling 
e dal risparmio di tempo con fsck. Debian non supporta ancora ufficialmente 
ReiserFS sui suoi boot-floppies. Comunque su Freshmeat ci sono <a
href="http://freshmeat.net/search/?site=Freshmeat&amp;q=potato+reiserfs&amp;section=projects">due 
progetti</a> su boot-floppies Debian con supporto per ReiserFS.</p>

<p><strong>Sezioni di doc-base.</strong> Yoshito Komatsu <a
href="http://lists.debian.org/debian-devel-0108/msg00869.html">ha scoperto</a> che 
non ci sono policy, howto o altro che dicano quale sezione usare per il tipo di 
documentazione registrata con doc-base. Un modo per aggirare la questione era di 
usare le sezioni del menù come linee guida. Alla fine Yoshito ha proposto 
una <a href="http://lists.debian.org/debian-devel-0108/msg00975.html">bozza</a> 
per un HOWTO sulle sezioni di doc-base.</p>

<p><strong>Boxed Penguin è basato su Debian GNU/Linux.</strong>
 <a href="http://www.mekinok.com/">Mekinok Systems Engineering</a> ha presentato
 <a href="http://www.mekinok.com/intranet/products/bp.html">Boxed Penguin: 
Infrastruttura Istantanea</a>. Questo prodotto utilizza Debian GNU/Linux con 
alcuni pacchetti aggiuntivi che integrano in un unico sistema tutte le parti 
più comuni dell'infrastruttura software di un'azienda. Il sistema 
è costituito da Software Libero, quindi il prodotto stesso è 
libero. Mekinok spera di guadagnare col supporto tecnico.</p>

<p><strong>Tempi duri per la sicurezza.</strong> Wichert Akkerman, membro del
Debian Security Team, ha inviato un'<a href="http://lists.debian.org/debian-68k-0108/msg00016.html">email</a> che 
descrive a grandi linee i problemi con gli upload di sicurezza in relazione alle 
nuove architetture che verranno rilasciate con woody. Attualmente il team che si 
occupa della sicurezza deve fornire supporto a sei architetture (alpha, arm, 
i386, m68k, powerpc, sparc). Con il rilascio di woody ci saranno altre cinque 
architetture in più da supportare (ia64, hppa, mips, mipsel, s390). 
Ricompilare su sei architetture diverse è già piuttosto complesso, 
ma farlo su undici macchine richiede un sacco di tempo in più. Una 
possibile soluzione sarebbe usare un <code>rbuilder</code> per tutte le architetture,
 in modo che le ricompilazioni possano essere avviate via email.</p>

<p><strong>Linee di condotta per il congelamento degli upload.</strong> Il 
manager della release, Anthony Towns, ha inviato una <a href="http://lists.debian.org/debian-devel-announce-0108/msg00011.html">richiesta 
via email</a> di non apportare alcun cambiamento importante al sistema base come 
parte del freeze in corso. I cambiamenti dovrebbero essere limitati al minimo 
assoluto richiesto per rendere il pacchetto adatto al rilascio. La cosa essenziale 
per i pacchetti base è correggere i bachi critici, ma ci si può 
occupare anche degli altri bachi e delle richieste, purchè le 
correzioni apportino cambiamenti minimi, per evitare di introdurre nuovi bachi. 
La sua richiesta comprende anche un elenco dei pacchetti base.</p>

<p><strong>Pacchetti sperimentali di Berlin.</strong> Bastian Blank ha
 <a href="http://lists.debian.org/debian-devel-0108/msg01342.html">reso nota</a> 
la disponibilità dei <a href="http://people.debian.org/~waldi/berlin/">pacchetti preliminari</a> per il 
server grafico Berlin. <a href="http://www.berlin-consortium.org/">Berlin</a> 
è un sistema a finestre derivato da <a href="http://www2.berlin-consortium.org/fresco/">Fresco</a>, un toolkit grafico 
strutturato molto potente. Partendo da Fresco, Berlin è diventato un 
sistema a finestre completo e trasparente alla rete che non è basato 
su X.</p>

<p><strong>Portare Debian sotto Cygwin?</strong> Non suona un po' strano?
Su debian-devel hanno iniziato una <a
href="http://lists.debian.org/debian-devel-0108/msg01377.html">discussione</a>
sul porting di Debian a un ambiente Cygnus cygwin funzionante su un noto sistema
non-free. Non &egrave; per nulla chiaro come debba essere chiamata l'architettura,
sebbene sia una delle prime cose richieste per permettere a dpkg di funzionare
correttamente.</p>

<p><strong>Problema con LVM.</strong> 
È stato <a href="http://lists.debian.org/debian-devel-0108/msg01403.html">scovato</a> un 
problema serio con il Logical Volume Manager e l'attuale distribuzione unstable 
di Debian. Il problema è alquanto infido, dato che LVM dev'essere 
inizializzato prima che tutti i file system vengano montati, sebbene non si 
possa farlo correttamente dato che scrive su <code>/etc/lvmtab</code>, cosa che 
fallirà non essendo ancora stato montato il file system di root, il quale infine a sua volta non può essere montato 
dato che si trova su un device LVM. Lo sviluppatore ha proposto una
 <a href="http://lists.debian.org/debian-devel-0108/msg01442.html">soluzione accettabile</a>.
 Un'altra soluzione sarebbe usare all'inizio un <a href="http://lists.debian.org/debian-devel-0108/msg01483.html">ramdisk</a>.</p>

<p><strong>Problema coi font.</strong> 
È stato <a href="http://lists.debian.org/debian-devel-0108/msg01447.html">reso noto</a> che 
i font sotto Linux sono in uno stato non soddisfacente. Il grosso della questione 
è che alcune applicazioni usano font "blocky", cioè font bitmap 
ingranditi. Come esperimento provate ad usare un font in <code>xfig</code>, 
ingranditelo, esportate il risultato in Postscript e riguardatelo con 
<code>ghostscript</code>. Alcune tecniche come l'anti-aliasing e il
 <a href="http://grc.com/cleartype.htm">rendering dei font a livello sottopixel</a> 
possono risolvere parti del problema, in ogni caso ciò richiede aggiustamenti 
al server X e alle applicazioni. Nel corso della discussione è stato 
menzionato un progetto interessante: <a href="http://pfaedit.sourceforge.net/">PfaEdit</a> - un editor di font postscript.</p>

<p><strong>News su Debian in tedesco.</strong> Joey ha avviato un <a href="http://bugs.debian.org/109918">esperimento</a> e
 ha richiesto la creazione della mailing list debian-news-german. La lista è moderata e 
conterrà news e comunicazioni su Debian tradotte in tedesco. Negli ultimi 
mesi le traduzioni in tedesco erano presenti solo su www.debian.org, in modo 
trasparente, e su <a href="http://www.linux-community.de/">linux-community.de</a>. 
Spesso incontriamo persone che non parlano inglese in modo fluente e che 
apprezzerebbero di sicuro una mailing list di notizie in tedesco. Ora dobbiamo 
scoprire se questa lista avrà successo tra gli utenti di lingua tedesca</p>

<p><strong>Informazioni su problemi di sicurezza recenti</strong>
<p>Se avete installato uno qualsiasi di questi pacchetti, dovrete farne l'upgrade 
quanto prima possibile.
</p>

<ul>

	<li><a href="http://www.debian.org/security/2001/dsa-068">openldap</a> -- DoS remoto
	<li><a href="http://www.debian.org/security/2001/dsa-069">xloadimage</a> -- Buffer overflow
	<li><a href="http://www.debian.org/security/2001/dsa-070">netkit-telnet</a> -- Exploit remoto
	<li><a href="http://www.debian.org/security/2001/dsa-071">fetchmail</a> -- Corruzione della memoria
	<li><a href="http://www.debian.org/security/2001/dsa-072">groff</a> -- attacco basato sulle stringhe printf 
	<li><a href="http://www.debian.org/security/2001/dsa-073">imp</a> -- 3 exploit remoti
	<li><a href="http://www.debian.org/security/2001/dsa-074">wmaker</a> -- Buffer overflow

</ul>

<p><strong>Nuovi pacchetti</strong> </p>

<ul>

	<li><a href="http://packages.debian.org/unstable/x11/x-window-system">x-window-system</a> e <a href="http://packages.debian.org/unstable/x11/x-window-system-core">x-window-system-core</a> -- Nuovi pacchetti X!
	<li><a href="http://packages.debian.org/unstable/doc/lskb">lskb</a> -- La Linux Security Knowledge Base, contiene informazioni di sicurezza specifiche per Linux.
	<li><a href="http://packages.debian.org/unstable/admin/samhain">samhain</a> -- Sistema per il controllo di integrità e la scoperta di intrusioni, poichè una moderata paranoia è sempre una Buona Cosa(tm).
	<li><a href="http://packages.debian.org/unstable/net/kinkatta">kinkatta</a> -- Client basato su QT per Instant Messenger di AOL.
	<li><a href="http://packages.debian.org/unstable/math/kgeo">kgeo</a> -- Il programma conosciuto in precedenza come KEuklid, un programma di disegno geometrico per KDE.

</ul>

<p><strong>Traduzioni</strong></p>

<p>Abbiamo ricevuto molte proposte circa le traduzioni di DWN, se non ci siamo ancora 
fatti sentire, ci metteremo presto in contatto.</p>

#use wml::debian::weeklynews::footer
