#use wml::debian::projectnews::header PUBDATE="2012-11-12" SUMMARY="Motore di ricerca del codice per Debian, pillole dal DPL, un altro passo in avanti verso <q>Wheezy</q>"
#use wml::debian::translation-check translation="1.3" maintainer="Mirco Scottà"

<intro issue="nel ventiduesimo" />
<toc-display/>


<toc-add-entry name="codesearch">Motore di ricerca del codice per Debian</toc-add-entry>

<p>
Michael Stapelberg ha annunciato la <a
href="http://lists.debian.org/debian-devel-announce/2012/11/msg00001.html">nascita
di Debian Code Search</a>, un motore di ricerca del codice sorgente all'interno
di Debian.
<q>Consente di effettuare ricerche nei circa 17000 pacchetti sorgenti, 
contenenti circa 130 GiB di codice sorgente FLOSS (compresa la pacchettizzazione
di Debian) attraverso l'uso di espressioni regolari</q>, ha spiegato Michael.
Il <a href="http://codesearch.debian.net/">motore di ricerca</a> 
è già pronto per l'uso.
</p>


<toc-add-entry name="bitsdpl">Pillole dal DPL</toc-add-entry>

<p>
Stefano Zacchiroli ha inviato il suo <a
href="http://lists.debian.org/debian-devel-announce/2012/11/msg00000.html">rapporto
mensile sulle attività del DPL per il mese di ottobre</a>: tra le altre cose,
Stefano ha riferito riguardo l'incremento di attività nella <a
href="http://lists.debian.org/debian-cloud/">mailing list debian-cloud</a>
di recente creazione.
Questa nuova mailing list è dedicata alle discussioni sullo sviluppo e l'uso di Debian
su cloud pubblici e privati, come ad esempio la discussione in corso in merito
all'integrazione di Debian entro cloud popolari come Windows Azure o Amazon Web
Services Marketplace.
</p>


<toc-add-entry name="bitsrelease">Un altro passo in avanti verso <q>Wheezy</q></toc-add-entry>

<p>
Neil McGovern ha inviato un <a
href="http://lists.debian.org/debian-devel-announce/2012/11/msg00003.html">
aggiornamento sullo stato del freeze di <q>Wheezy</q></a>,
spiegando che il team Release è ora particolarmente focalizzato sulla gestione
delle richieste di sblocco (che debbono però rispettare le
<a href="http://release.debian.org/wheezy/freeze_policy.html">politiche del freeze</a>)
e sull'eliminazione dei pacchetti "foglia" (cioè che non dipendono da nessun altro
pacchetto) difettosi.
Nel frattempo, il conteggio dei bug critici per il rilascio è in diminuzione, grazie
anche al gran numero di Bug Squashing Party che si sono tenuti negli ultimi mesi.
<a href="$(HOME)/News/2012/20121110">Altri Debian Bug Squashing Party</a>
sono previsti nelle prossime settimane: potreste parteciparvi per aiutare Debian ad
effettuare il rilascio quanto prima!
</p>


<toc-add-entry name="other">Altre notizie</toc-add-entry>

<p>
Il <a href="http://dug.net.pl/">Polish Debian User Group</a> ha creato
un bel grafico che rappresenta il 
<a href="http://dug.net.pl/gnuplot/rcbugs/rc_bugs_report_all_en.png">
numero di bug critici per il rilascio di Debian nel corso dell'ultimo anno</a>.
</p>


<toc-add-entry name="events">Prossimi eventi</toc-add-entry>

<p>Sono imminenti svariati eventi relativi a Debian:</p>
<ul>
  <li>Il 14 novembre, a Helsinki, Finlandia — <a href="http://lists.debian.org/debian-events-eu/2012/11/msg00008.html">mini Bug Squashing Party Debian</a></li>
  <li>Dal 23 al 25 novembre, a Essen, Germania — <a href="$(HOME)/events/2012/1123-essen-bsp">Bug Squashing Party Debian al Linuxhotel</a></li>
  <li>Dal 23 al 25 novembre, a Monaco, Germania — <a href="$(HOME)/events/2012/1123-munich-bsp">Bug Squashing Party Debian al LiMux Office</a></li>
  <li>Dal 24 al 25 novembre, a Parigi, Francia — <a href="$(HOME)/events/2012/1124-minidebconf-paris">Paris Mini-DebConf 2012</a></li>
  <li>Il 24 novembre, a Tokyo, Giappone — <a href="$(HOME)/events/2012/1124-tokyo-bsp">Bug Squashing Party Debian al Plat'Home Office</a></li>
</ul>

<p>
È possibile ottenere maggiori informazioni su eventi e seminari relativi
a Debian
nella <a href="$(HOME)/events">sezione eventi</a> del sito, oppure
iscrivendosi ad una delle mailing list regionali sugli eventi:
<a href="http://lists.debian.org/debian-events-eu">Europa</a>,
<a href="http://lists.debian.org/debian-events-nl">Olanda</a>,
<a href="http://lists.debian.org/debian-events-ha">America Latina</a>,
<a href="http://lists.debian.org/debian-events-na">Nord America</a>.
</p>

<p>
Vorresti organizzare uno stand Debian o una festa di installazione Debian?
Sei a conoscenza di altri eventi su Debian che si svolgeranno a breve?
Hai tenuto un intervento su Debian e ti piacerebbe che lo aggiungessimo alla nostra
<a href="$(HOME)/events/talks">pagina dei talk</a>?
Invia una mail al <a href="mailto:events@debian.org">team eventi di Debian</a>.
</p>


<toc-add-entry name="newcontributors">Nuovi contributori Debian</toc-add-entry>

<p>
Dall'ultimo rilascio di Debian Project News, due persone
<a href="http://udd.debian.org/cgi-bin/new-maintainers.cgi">hanno
iniziato a manutenere pacchetti</a>.
Un grande benvenuto a Hendrik Jaeger e Steven Chamberlain
nel nostro progetto!
</p>


<toc-add-entry name="rcstats">Statistiche sui bug critici per il rilascio nella prossima versione di Debian</toc-add-entry>

<p>
Secondo l'<a href="http://udd.debian.org/bugs.cgi">interfaccia di ricerca dei bug
di Ultimate Debian Database</a>, la prossima release, Debian <q>Wheezy</q>,
è al momento affetta da 425 bug critici per il rilascio.

Se si ignorano i bug facilmente risolvibili o in via di risoluzione, rimangono
approssimativamente 220 bug critici da risolvere affinché il rilascio possa avvenire.

Richard Hartmann ha pubblicato alcune
<a href="http://richardhartmann.de/blog/posts/2012/11/09-Debian_Release_Critical_Bug_report_for_Week_45/">statistiche
più dettagliate</a>.
</p>


<toc-add-entry name="dsa">Bollettini di sicurezza importanti</toc-add-entry>

<p>
Di recente, il team per la sicurezza di Debian ha diffuso degli avvisi di
sicurezza riguardanti, tra gli altri, questi pacchetti:
<a href="$(HOME)/security/2012/dsa-2567">request-tracker3.8</a>,
<a href="$(HOME)/security/2012/dsa-2568">rtfm</a>,
<a href="$(HOME)/security/2012/dsa-2569">icedove</a>,
<a href="$(HOME)/security/2012/dsa-2570">openoffice.org</a>,
<a href="$(HOME)/security/2012/dsa-2571">libproxy</a> e
<a href="$(HOME)/security/2012/dsa-2572">iceape</a>.
Si consiglia di leggerli attentamente e prendere le misure adeguate.
</p>

<p>
Si noti, inoltre, che questa è solo una selezione dei bollettini di sicurezza
più importanti delle ultime settimane. Per essere costantemente aggiornati circa
gli avvisi di sicurezza rilasciati dal team per la sicurezza, è necessario
iscriversi alla <a href="http://lists.debian.org/debian-security-announce/">mailing list
degli annunci di sicurezza</a> (e, separatamente, alla
<a href="http://lists.debian.org/debian-backports-announce/">mailing list backport</a> e
alla <a href="http://lists.debian.org/debian-stable-announce">mailing
list degli aggiornamenti della distribuzione stabile</a>).
</p>


<toc-add-entry name="wnpp">Pacchetti che necessitano di lavoro</toc-add-entry>

<wnpp link="http://lists.debian.org/debian-devel/2012/11/msg00196.html"
	orphaned="486"
	rfa="138" />

<toc-add-entry name="continuedpn">Vuoi continuare a leggere la DPN?</toc-add-entry>

<continue-dpn />


#use wml::debian::projectnews::footer editor="Cédric Boutillier, Francesca Ciceri, David Prévot, Justin B Rye" translator="Giuliano Bordonaro"

