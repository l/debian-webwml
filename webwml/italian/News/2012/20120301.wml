<define-tag pagetitle>La Svizzera ospiterà la conferenza Debian nel 2013</define-tag>
<define-tag release_date>2012-03-01</define-tag>
#use wml::debian::translation-check translation="1.5" maintainer="Mirco Scottà"
#use wml::debian::news

<p>Il 20 febbraio 2012 la commissione della DebConf ha deciso che DebConf13, 
la conferenza degli sviluppatori Debian del 2013, dovrebbe svolgersi sulle rive
del lago di Neuchatel in Svizzera, molto probabilmente a metà agosto.
Maggiori dettagli possono essere reperiti nel
<a href="http://wiki.debconf.org/wiki/DebConf13/Switzerland/Bid">wiki degli organizzatori</a>.</p>

<p>Lunedì sera, in un incontro durato due ore, la candidatura svizzera ha vinto 
di stretta misura su quella di Riga, in Lettonia. I team avevano preparato 
le candidature a partire da metà 2011, andando alla ricerca delle sistemazioni e 
degli sponsor locali nei propri paesi.</p>

<p>Entrambe le candidature avevano carattere e un'identità unica. Da un 
lato, la proposta di Riga era completamente centrata sulla città e la vita
universitaria. Dall'altro, la candidatura svizzera puntava a portare DebConf in
uno scenario noto per le sue bellezze naturali.</p>

<p><q>La nostra proposta si concentra fortemente sull'aspetto di
incontro della comunità di DebConf. Gli alloggi, gli spazi informatici e le sale 
conferenze saranno nello stesso luogo, con una bella vista sul lago di
Neuchatel e le Alpi Svizzere. Avremo l'intero villaggio turistico esclusivamente
per DebConf</q>, ha detto Gaudenz Steinlin, membro del team svizzero.</p>

<p>Gli organizzatori della Debconf si congratulano con i futuri organizzatori 
della DebConf13 e ringraziano entrambi i team per il loro impegno.</p>

<p>La decisione del luogo in cui si svolgerà DebConf14 sarà presa tra circa 12 mesi. 
Le proposte dovranno essere inviate entro il 31 dicembre 2012 affinché vengano 
prese in considerazione.</p>

<h2>Informazioni su DebConf</h2>

<p>DebConf è la conferenza degli sviluppatori del progetto Debian. Oltre ad un 
programma fitto di interventi tecnici, sociali e relativi alla policy, DebConf 
offre agli sviluppatori, ai collaboratori e alle altre persone interessate 
un'opportunità per incontrarsi di persona e per lavorare insieme a più stretto 
contatto. È stata organizzata ogni anno, a partire dal 2000, in varie sedi come
Scozia, Argentina e Bosnia-Erzegovina. Maggiori informazioni su DebConf sono
disponibili all'indirizzo <url http://debconf.org/>.</p>

<p>Quest'anno DebConf12 inizierà domenica 8 luglio e si concluderà sabato 14 luglio
2012. La conferenza si terrà a Managua, in Nicaragua.</p>

<p>DebConf sarà preceduta da DebCamp, da sabato 1° luglio a sabato 7
luglio 2012. DebCamp è un evento minore e meno formale che dà l'opportunità 
di lavorare in gruppo ai progetti Debian.</p>

<p>Sabato 7 luglio 2012, nella stessa sede si svolgerà il DebConf Open Day, 
una conferenza di breve durata rivolta agli utenti Debian e a tutte le persone
interessate a conoscere meglio il software libero.</p>

<p>Maggiori informazioni su DebConf12 si possono trovare nel sito Internet della 
<a href="http://debconf12.debconf.org/">conferenza</a>.</p>

<h2>Informazioni su Debian</h2>

<p>
Il progetto Debian è stato fondato nel 1993 da Ian Murdock per essere 
un progetto comunitario realmente libero. Da allora, il progetto è cresciuto 
fino a diventare uno dei più vasti e influenti nell'ambito open source. 
Migliaia di volontari da tutto il mondo lavorano insieme per creare e mantenere 
il software Debian. Tradotto in 70 lingue, e in grado di supportare 
un'enorme varietà di tipologie di computer, Debian si autodefinisce il 
<q>sistema operativo universale</q>.
</p>

<h2>Contatti</h2>

<p>Per ulteriori informazioni, visita il sito web all'indirizzo
<a href="$(HOME)/">https://www.debian.org/</a> oppure invia una email a
&lt;press@debian.org&gt;.</p>
