<define-tag pagetitle>Il servizio backport diventa ufficiale</define-tag>
<define-tag release_date>2010-09-05</define-tag>
#use wml::debian::news
#use wml::debian::translation-check translation="1.4" maintainer="Francesca Ciceri"
# $Id$


<p>Il Progetto Debian è orgoglioso di annunciare che il servizio backport,
precedentemente disponibile su <a href="http://www.backports.org/">www.backports.org</a>
è adesso un servizio ufficiale di Debian raggiungibile all'indirizzo
<a href="http://backports.debian.org/">backports.debian.org</a>.</p>

<p>I backport sono pacchetti della distribuzione testing ricompilati per l'attuale
stable (o anche per oldstable) che forniscono agli utenti della distribuzione stable 
versioni nuove di certi pacchetti, come il kernel Linux, il browser Iceweasel o 
la suite OpenOffice.org, senza compromettere la stabilità generale del sistema.</p>

<p>L'archivio al momento dispone di 528 pacchetti ricompilati per la distribuzione 
Lenny. Dal momento che l'infrastruttura che ospiterà i pacchetti della futura 
Squeeze è già stata approntata, le immagini dell'installatore Debian sono in grado
di configurare il repository backport in modo predefinito senza generare errori 
sui sistemi utente. Il servizio per Squeeze sarà abilitato in un momento 
successivo, dopo il rilascio.</p>

<p>A causa delle limitazioni nel Bug Tracking System di Debian, alcuni importanti 
bug per i pacchetti ricompilati non sono stati ancora riportati sulla 
lista <a href="http://lists.debian.org/debian-backports/">debian-backports</a>,
che è stata adesso migrata su lists.debian.org.</p>

<p>Informazioni sull'uso del servizio backport sono disponibili sul nuovo 
<a href="http://backports.debian.org/Instructions/">sito web dei backport</a>. 
Gli utenti del vecchio servizio backport dovrebbero modificare il proprio 
<tt>sources.list</tt> in modo che punti a 
<tt>deb http://backports.debian.org/debian-backports lenny-backports main contrib
non-free</tt> (o uno dei suoi mirror). Si noti anche che con l'integrazione 
nell'infrastruttura Debian la chiave GPG usata per firmare il repository 
backport è stata cambiata nella chiave dell'archivio FTP ufficiale di Debian.</p>

<h2>Informazioni su www.backports.org</h2>

<p>Il servizio backport su 
<a href="http://www.backports.org/">www.backports.org</a> fu originariamente avviato
dallo sviluppatore Debian Norbert Tretkowski con il grande supporto di 
<a href="http://www.teamix.net/">team(ix)</a>. È stato poi portato avanti e migliorato 
dagli sviluppatori Debian Alexander Wirt (organizzazione) e Jörg Jaspert 
(supporto tecnico) per ospitare circa 500 pacchetti ricompilati per varie architetture.<br />
Vogliamo ringraziare team(ix) per aver dato una bella casa a questo servizio 
per tutti questi anni.</p>


<h2>Informazioni su Debian</h2>

<p>Il Progetto Debian è stato fondato nel 1993 da Ian Murdock per essere un 
progetto di comunità realmente libero. Da allora, il progetto è cresciuto fino a
diventare uno dei più vasti e influenti progetti open source. Oltre tremila 
volontari da tutto il mondo lavorano insieme per creare e mantenere il software 
Debian. Tradotto in più di 30 lingue, e in grado di supportare un'enorme varietà
di tipologie di computer, Debian si autodefinisce il <q>sistema operativo universale</q>.
</p>

<h2>Per contattarci</h2>

<p>Per ulteriori informazioni, visita il sito web all'indirizzo
<a href="$(HOME)/">http://www.debian.org/</a> oppure invia una mail a
&lt;press@debian.org&gt;.</p>
                 

