<define-tag pagetitle>Iniziato il freeze di Debian 6.0 <q>Squeeze</q></define-tag>
<define-tag release_date>2010-08-06</define-tag>
#use wml::debian::news
#use wml::debian::translation-check translation="1.3" maintainer="Francesca Ciceri"
# $Id$

<p>In questo momento, in pieno svolgimento a New York della "Debconf10" 
(la conferenza annuale dei
Debian Developer), il team di rilascio Debian ha
annunciato un passo importante nel ciclo di sviluppo della prossima
versione stabile Debian 6.0 <q>Squeeze</q>:</p>

<p><i>è iniziato il freeze di Debian <q>Squeeze</q>.</i></p>

<p>Ciò significa che non verranno aggiunte ulteriori funzionalità
e che lo sforzo maggiore si concentrerà ora nel rifinire Debian
<q>Squeeze</q>, così da raggiungere la qualità per cui sono note le 
versioni stabili di Debian.</p>

<p>La futura release utilizzerà come kernel predefinito 
Linux 2.6.32, nell'installatore e su tutte le architetture Linux.</p>

<p>Tra le nuove caratteristiche della futura versione sono inclusi:</p>
<ul>
 <li>ambienti desktop di ultima generazione e molte altre applicazioni
   basate su KDE 4.4.5, Gnome 2.30.0, LXDE 0.5.0, XFCE 4.6.2, X.org 7.5,
    OpenOffice.org 3.2.1;</li>
 <li>versioni attuali e stabili dei più comuni software per server
 come Apache 2.2.16, PHP 5.3.2, MySQL 5.1.48, PostgreSQL 8.4.4 e Samba 
   3.4;</li>
 <li>interpreti e compilatori moderni per tutti i comuni linguaggi
 come Python 2.6 e 3.1, Perl 5.10, GHC 6.12 e GCC 4.4;</li>
 <li>DKMS, un framework per generare moduli del kernel Linux i cui
 sorgenti non risiedono nell'albero dei sorgenti del kernel;</li>
 <li>l'ordinamento, basato sulle dipendenze, degli script di init
 attraverso l'uso di insserv, cosa che permette l'esecuzione parallela così da 
 abbreviare il tempo necessario per l'avvio del sistema.</li>
</ul>

<p>
Debian 6.0 <q>Squeeze</q> sarà inoltre accompagnata da varianti basate
sul kernel FreeBSD per macchine amd64 e i386, dotate della GNU libc e di
spazio utente, come "anteprima tecnologica". Gli utenti di queste
versioni dovrebbero comunque sapere che la qualità di questi port deve
ancora raggiungere l'altissima qualità dei nostri port Linux, e che
alcune funzionalità desktop avanzate non sono ancora supportate. 
Comunque, il supporto ai comuni programmi server è forte ed estende
le funzionalità delle versioni Debian basate su Linux con le
caratteristiche uniche tipiche dell'universo BSD. Questa è la prima
volta che una distribuzione Linux è stata estesa per permettere anche
l'uso di un kernel non-Linux.
</p>

<h2>Lavoro ulteriore</h2>
<p>Verrà organizzato un certo numero di bug squashing party prima
che venga rilasciata la nuova distribuzione, in modo da poter
classificare e risolvere i rimanenti problemi noti nella
nuova versione. Dal momento che l'insieme delle funzionalità di 
<q>Squeeze</q> è stato ormai definito, gli sviluppatori possono iniziare
a scrivere la documentazione, le note di rilascio e la guida 
all'installazione.
Gli utenti interessati e gli sviluppatori sono invitati a entrare nel 
canale IRC <tt>#debian-bugs</tt> su irc.debian.org per aiutare in tale
sforzo oppure per testare le versioni pre-rilascio di <q>Squeeze</q>. 
Per supportare più utenti, il Progetto Debian
chiede inoltre aiuto nella traduzione, nel maggior numero possibile di
lingue, della nuova documentazione.</p>

<h2>Informazioni su Debian</h2>

<p>
Il Progetto Debian è stato fondato nel 1993 da Ian Murdock per essere
un progetto di comunità realmente libero. Da allora, il progetto è
cresciuto fino a diventare uno dei più vasti e influenti progetti open
source. Oltre tremila volontari da tutto il mondo lavorano insieme per
creare e mantenere il software Debian. Tradotto in più di 30 lingue, e
in grado di supportare un'enorme varietà di tipologie di computer,
Debian si autodefinisce il <q>sistema operativo universale</q>.
</p>

<h2>Per contattarci</h2>

<p>Per ulteriori informazioni, visita il sito web Debian all'indirizzo
<a href="$(HOME)/">www.debian.org</a> oppure invia una mail a
&lt;<a href="mailto:press@debian.org">press@debian.org</a>&gt;.</p>

