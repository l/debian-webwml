<define-tag pagetitle>Maggiore collaborazione tra le distribuzioni basate su Debian: il Front Desk delle derivate</define-tag>
<define-tag release_date>2010-06-29</define-tag>
#use wml::debian::news
#use wml::debian::translation-check translation="1.2" maintainer="Mark Caglienzi"

<p>Il Progetto Debian ha promosso la libertà nel software e diffuso il
software libero tra gli utenti tramite i propri rilasci fin dal 1993, quando
fu una delle prime distribuzioni GNU/Linux in assoluto; molte sono le <a
href="http://www.flickr.com/photos/iamurdock/3950212995/sizes/l/">distribuzioni</a> che
si sono basate sul lavoro svolto in Debian, prassi consentita ed
incoraggiata dai princìpi del software libero. Queste distribuzioni sono
comunemente chiamate <q>derivate</q>; secondo <a
href="http://distrowatch.com/">DistroWatch</a> Debian al momento ne conta più di
120, comprese alcune delle più popolari distribuzioni GNU/Linux
attualmente disponibili.</p>

<p>Il Progetto Debian incoraggia le altre distribuzioni a basarsi sul
lavoro volontario dei suoi sviluppatori e crede che sia proprio
attraverso le attività di collaborazione come, per esempio, le
segnalazioni di bug, le relative correzioni e la presenza di gruppi di
manutenzione congiunti che si possa offrire il miglior contributo
possibile allo sviluppo del software libero.</p>

<p>A tal fine, il Progetto Debian è lieto di annunciare l'apertura del proprio <a
href="http://wiki.debian.org/DerivativesFrontDesk">Front Desk delle derivate</a>,
dove i collaboratori delle distribuzioni basate su Debian possono incontrarsi
e discutere i modi più adatti per riportare le migliorie in Debian oppure chiedere come
interagire con lo sviluppo di Debian.</p>

<p>Gli sviluppatori delle distribuzioni basate su Debian sono quindi invitati ad iscriversi alla
mailing list <a href="http://lists.debian.org/debian-derivatives/">debian-derivatives@lists.debian.org</a>,
luogo di discussione principale per le derivate. Inoltre il Progetto Debian incoraggia i collaboratori
delle derivate a scrivere a <a href="mailto:derivatives@debian.org">derivatives@debian.org</a> per
chiedere come riportare le loro migliorie verso Debian.</p>

<h2>Informazioni su Debian</h2>

<p>Il Progetto Debian è stato fondato nel 1993 da Ian Murdock per essere un
progetto comunitario realmente libero. Da allora, il progetto è cresciuto fino
a diventare uno dei più vasti e influenti nell'ambito open source. Oltre
tremila volontari da tutto il mondo lavorano insieme per creare e mantenere il
software Debian. Tradotto in più di 30 lingue, e in grado di supportare
un'enorme varietà di tipologie di computer, Debian si autodefinisce il
<q>sistema operativo universale</q>.</p>

<h2>Contatti</h2>

<p>Per ulteriori informazioni, visita il sito web all'indirizzo <a
href="$(HOME)/">www.debian.org</a> oppure invia una mail a
&lt;<a href="mailto:press@debian.org">press@debian.org</a>&gt;.</p>
