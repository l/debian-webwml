<define-tag pagetitle>Debian 6.0 <q>Squeeze</q> verrà rilasciata con un kernel Linux completamente libero</define-tag>
<define-tag release_date>2010-12-15</define-tag>
#use wml::debian::news
#use wml::debian::translation-check translation="1.2" maintainer="Francesca Ciceri"

<p>Il progetto Debian ha lavorato per rimuovere dal kernel Linux i firmware
non-free che erano presenti negli ultimi due rilasci. All'epoca dei rilasci di
<a href="$(HOME)/releases/etch/">Debian 4.0 <q>Etch</q></a> e di <a 
href="$(HOME)/releases/lenny/">5.0 <q>Lenny</q></a>, infatti, non era stato
possibile rilasciare il kernel Linux senza le parti di firmware non-free.
Allora fu necessario constatare che i problemi di licenza riguardanti tali
firmware restavano <a href="$(HOME)/vote/2006/vote_007">non del tutto</a>
<a href="$(HOME)/vote/2008/vote_003">risolti</a>.</p>

<p>Abbiamo comunque continuato a lavorare per escludere le parti non-free dal
kernel Linux, grazie all'impegno del <a 
href="http://wiki.debian.org/DebianKernel">Debian Kernel team</a> e di altri
sviluppatori Linux upstream. Siamo quindi ora orgogliosi di annunciare che, in
base alle informazioni in nostro possesso, tutti i problemi sono stati risolti
e che con Debian Squeeze riusciremo a distribuire un kernel Linux
completamente libero, compatibile con le 
<a href="$(HOME)/social_contract#guidelines">Linee Guida Debian per il
Software Libero (DFSG)</a>. Con ciò riconfermiamo che il software libero è una
delle nostre priorità, come documentato nel <a
href="$(HOME)/social_contract">Contratto Sociale Debian</a>.</p>

<p>In accordo con il Contratto Sociale Debian, ci rendiamo conto che alcuni
utenti hanno la necessità di utilizzare strumenti non conformi alle DFSG e che
questi possono includere parti di software non-free. Al momento, abbiamo
aggiunto all'area <q>non-free</q> dei nostri archivi delle immagini
alternative di installazione e pacchetti aggiuntivi per Debian Squeeze, che
includono parti di firmware non-free necessari per abilitare hardware
specifici. Si noti che essi non fanno parte di Debian, dovrebbero essere
esplicitamente richiesti dagli utenti interessati e non possiamo supportarli
alla stessa maniera dei firmware liberi visto che non abbiamo accesso al
corrispondente codice sorgente. Noi incoraggiamo i produttori di hardware a
rilasciare solo firmware compatibili con le DFSG e non possiamo accettare
altri tipi di firmware come parte di Debian.</p>

<h2>Informazioni su Debian</h2>

<p>
Il progetto Debian è stato fondato nel 1993 da Ian Murdock per essere un
progetto comunitario realmente libero. Da allora, il progetto è cresciuto fino
a diventare uno dei più vasti e influenti nell'ambito open source. Oltre
tremila volontari da tutto il mondo lavorano insieme per creare e mantenere il
software Debian. Tradotto in più di 30 lingue, e in grado di supportare
un'enorme varietà di tipologie di computer, Debian si autodefinisce il
<q>sistema operativo universale</q>
</p>

<h2>Contatti</h2>

<p>Per ulteriori informazioni, visita il sito web all'indirizzo
<a href="$(HOME)/">http://www.debian.org/</a> oppure invia una email a
&lt;press@debian.org&gt;.</p>

