<define-tag pagetitle>Debian accoglie ufficialmente i contributori non-sviluppatori</define-tag>
<define-tag release_date>2010-10-19</define-tag>
#use wml::debian::news
#use wml::debian::translation-check translation="1.4" maintainer="Francesca Ciceri"
# $Id$

<p>Oggi, il Progetto Debian ha approvato, a stragrande maggioranza, una <a
href="$(HOME)/vote/2010/vote_002">General Resolution</a> con la quale viene 
formalmente riconosciuto il contributo reso da tutti coloro che supportano Debian
in campi differenti dal mantenimento dei pacchetti permettendo loro di poter accedere
al ruolo ufficiale di Debian Developer.</p>

<p>Sebbene il Progetto Debian abbia da sempre accettato al proprio interno persone
che non si occupano specificamente di pacchettizzazione, come ad esempio i traduttori
e coloro che scrivono la documentazione, vi era - fino ad oggi tra questi - un basso numero
di candidati al ruolo di Debian Developer (che garantisce pieno diritto di voto ed
altri privilegi). Poiché, inoltre, non esisteva una chiara procedura in merito all'accettazione
di questo tipo di collaboratori, tale processo era gestito caso per caso.</p>

<p>Si è deciso quindi di porre fine a tale situazione accogliendo tutti i contributori,
indipendentemente dalla natura dei loro contributi, all'interno del progetto e di
invitare gli Account Manager Debian a stabilire le procedure necessarie per valutare
e accettare i collaboratori che lavorano in ambiti diversi dalla pacchettizzazione.</p>

<h2>Informazioni su Debian</h2>

<p>
Il Progetto Debian è stato fondato nel 1993 da Ian Murdock per essere un progetto
di comunità realmente libero. Da allora il progetto è cresciuto fino a diventare
uno dei più vasti e influenti progetti open source. Oltre tremila volontari da 
tutto il mondo lavorano insieme per creare e mantenere il software Debian.
Tradotto in più di 30 lingue e in grado di supportare un'enorme varietà di tipologie
di computer, Debian si definisce il
<q>sistema operativo universale</q>.
</p>

<h2>Per contattarci</h2>

<p>Per ulteriori informazioni, visita il sito web all'indirizzo
<a href="$(HOME)/">http://www.debian.org/</a> oppure invia una mail a
&lt;press@debian.org&gt;.</p>
