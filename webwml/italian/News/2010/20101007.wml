<define-tag pagetitle>Debian al meeting della Society for Neuroscience</define-tag>
<define-tag release_date>2010-10-07</define-tag>
#use wml::debian::news
#use wml::debian::translation-check translation="1.2" maintainer="Francesca Ciceri" 
# $Id$


<p>Il Progetto Debian è lieto di annunciare la propria presenza al meeting della <a
href="http://www.sfn.org/am2010/">Society for Neuroscience</a> (SfN2010) che si
terrà dal 13 al 17 novembre a San Diego, USA. Debian presenterà la prossima release
Debian 6.0 <q>Squeeze</q> e mostrerà la propria utilità come ambiente di ricerca
per le neuroscienze robusto e versatile. I visitatori dello stand avranno la
possibilità di incontrare gli sviluppatori dei programmi per la ricerca neuroscientifica 
e di ottenere informazioni sui programmi disponibili oltre a consigli sulle strategie
di distribuzione nei laboratori di ricerca. I membri del team <a href="http://neuro.debian.net">NeuroDebian</a>
saranno a disposizione per discutere i vantaggi riguardanti l'integrazione dei 
programmi per la ricerca in Debian.</p>

<p>Se avete intenzione di partecipare a SfN2010, potrete trovarci allo <a
href="http://www.expocadweb.com/2010sfn/ec/forms/attendee/index.aspx?content=vbooth&id=1153">stand #3815</a>.</p>


<h2>Informazioni su SfN2010</h2>

<p>Il meeting annuale della Society for Neuroscience è una delle più grandi conferenze
di neuroscienze del mondo, con oltre 30.000 partecipanti.
Ricercatori, medici ed esperti illustri discutono le più recenti scoperte sul cervello,
il sistema nervoso e i disordini collegati con essi.</p>


<h2>Ringraziamenti</h2>

<p>Questo stand è stato reso possibile dal generoso supporto del Prof. James
V. Haxby (Dartmouth College, New Hampshire, USA) e da altre <a
href="$(HOME)/donations">donazioni al Progetto Debian</a>.</p>


<h2>Informazioni su Debian</h2>

<p>
Il Progetto Debian è stato fondato nel 1993 da Ian Murdock per essere un progetto
di comunità realmente libero. Da allora il progetto è cresciuto fino a diventare
uno dei più vasti e influenti progetti open source. Oltre tremila volontari da 
tutto il mondo lavorano insieme per creare e mantenere il software Debian.
Tradotto in più di 30 lingue e in grado di supportare un'enorme varietà di tipologie
di computer, Debian si definisce il
<q>sistema operativo universale</q>.
</p>

<h2>Per contattarci</h2>

<p>Per ulteriori informazioni, visita il sito web all'indirizzo
<a href="$(HOME)/">http://www.debian.org/</a> oppure invia una mail a
&lt;press@debian.org&gt;.</p>

