<define-tag pagetitle>Debian compie 17 anni</define-tag>
<define-tag release_date>2010-08-16</define-tag>
#use wml::debian::news
#use wml::debian::translation-check translation="1.4" maintainer="Francesca Ciceri"
# $Id$


<p>Il Progetto Debian è lieto di celebrare il diciassettesimo anniversario della
sua nascita. Come dichiarato nella 
<a href="$(HOME)/doc/manuals/project-history/ch-intro">storia ufficiale del Progetto</a>: 
<q>Il Progetto Debian è stato fondato ufficialmente da Ian Murdock il 16 Agosto
del 1993. In quel periodo, il concetto di <q>distribuzione</q> Linux era nuovo.
Ian voleva che Debian fosse una distribuzione sviluppata apertamente, libera,
nello spirito di Linux e di GNU</q>.</p>

<p>Durante gli ultimi diciassette anni, Debian è cresciuta in maniera significativa. 
Nata come un piccolo progetto con solo una manciata di sviluppatori, oggi
ha più di mille collaboratori provenienti da ogni angolo del globo. 
La documentazione è scritta in numerose lingue e sono disponibili decine di migliaia
di pacchetti software, tutti quanti aderenti alle
<a href="$(HOME)/social_contract#guidelines">Debian Free Software Guidelines</a>.</p>

<p>Grazie ai contributi di singoli sviluppatori, traduttori, grafici, amministratori
di sistema, utenti e altri, Debian continua a crescere nell'ampio ecosistema del 
Software Libero.
Debian è inoltre utilizzata da un certo numero di distribuzioni <q>derivate</q>  
che espandono ulteriormente la portata dei suoi programmi e la filosofia Debian
mettendo l'utente al primo posto.</p>

<p>Sotto gli auspici di <a href="http://www.spi-inc.org/about/">Software In the Public Interest</a>
e attraverso il <a href="$(HOME)/partners/">programma Debian Partners</a>, Debian 
continua a lavorare con alcuni dei più grossi nomi nel campo dello sviluppo hardware
e software. Debian si è sempre sforzata di supportare un'ampia gamma di hardware
con programmi di alta qualità e ben testati e continua a lavorare con numerosi 
partner di svariate industrie per realizzare questo obiettivo.
Debian è inoltre ampiamente usata nelle discipline computazionali e ingegneristiche
in aree quali l'astronomia, la bioinformatica e la fisica.</p>

<p>Il Progetto Debian accoglie contributi di ogni tipo, da utenti e sviluppatori,
incoraggiando le persone a scaricare, usare, modificare e distribuire il proprio
codice sorgente nella speranza che esso sia utile. 
Il progetto rilascerà Debian 6.0, nome in codice <q>Squeeze</q>, durante quest'anno,
non appena il duro lavoro di risoluzione dei bug critici sarà finalmente completato. 
Nello spirito della comunità del Software Libero, chiunque è il benvenuto nel 
partecipare a tale sforzo ed a qualunque attività del progetto: Debian guarda avanti
ai prossimi diciassette anni!</p>

<p>Gli utenti Debian sono invitati ad utilizzare il sito <a
href="http://thank.debian.net/">http://thank.debian.net/</a> per esprimere la
loro riconoscenza e inviare le congratulazioni.</p>
