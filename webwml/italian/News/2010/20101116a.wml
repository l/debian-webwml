<define-tag pagetitle>Seminari su IRC di Debian Women</define-tag>
<define-tag release_date>2010-11-16</define-tag>
#use wml::debian::news
#use wml::debian::translation-check translation="1.2" maintainer="Francesca Ciceri"

<p>
Il progetto Debian Women ha il piacere di annunciare l'imminente inizio di una
serie di seminari che saranno tenuti su IRC da alcuni membri esperti della
comunità. Lo scopo principale di questa iniziativa è di incoraggiare un
maggior numero di persone, specialmente donne, a contribuire a Debian
presentando loro nel contempo i diversi aspetti del progetto. Gli argomenti
che verranno trattati saranno vari, relativi alla quotidiana manutenzione di
Debian, nonché diversi aspetti avanzati. Queste sessioni sono organizzate dal
progetto Debian Women sul proprio canale IRC (#debian-women su irc.debian.org)
e sono aperte a tutti, a prescindere dal genere o da precendenti contributi
alla comunità.
</p>

<p>
La prima sessione è prevista per giovedì 18 novembre alle ore 20:00 UTC (21:00
ora italiana, N.d.T.). Lars Wirzenius, da lungo tempo sviluppatore Debian,
terrà una lezione iniziale dal titolo <q>Introduction to Debian Packaging</q>.
</p>

<p>
Le successive sessioni saranno tenute a cadenza regolare e riguarderanno l'uso
di Git per la manutenzione collaborativa, la pacchettizzazione di applicazioni
e moduli Python ed altri argomenti. Per controllare il programma si può
visitare la <a href="http://wiki.debian.org/DebianWomen/TrainingSessions">pagina wiki</a>
ufficiale oltre ad iscriversi al <a 
href="http://identi.ca/group/debianwomen">nostro gruppo</a> su identi.ca così
da essere sempre aggiornati sulle attività di Debian Women.
È inoltre possibile fare riferimento al wiki per suggerire nuovi argomenti o
proporsi come relatore: il gruppo sta tuttora cercando persone che vogliano
condividere la loro conoscenza e che aiutino a ultimare il calendario, non
siate timidi!
</p>

<h2>Informazioni su Debian Women</h2>

<p>
Il gruppo <a href="http://women.debian.org">Debian Women</a> è stato fondato
nel maggio 2004 per bilanciare e diversificare il progetto Debian, coinvolgendo
attivamente le donne interessate e incoraggiandole ad una maggiore
partecipazione.
</p>

<h2>Per contattarci</h2> 
<p>
Per ulteriori informazioni, visita le pagine del sito Debian su <a
href="http://women.debian.org/">http://women.debian.org/</a> o invia una mail
a &lt;<a href="mailto:debian-women@lists.debian.org">debian-women@lists.debian.org</a>&gt;.</p>

