<define-tag pagetitle>Mini-DebConf a Ho Chi Minh City, Vietnam durante FOSSASIA 2010</define-tag>
<define-tag release_date>2010-11-02</define-tag>
#use wml::debian::news
#use wml::debian::translation-check translation="1.1"

<p>FOSSASIA 2010, uno dei principali eventi sul FOSS (Free and Open Source 
Software, software libero e open source) per sviluppatori, imprese, enti
governativi e utenti in Vietnam, si terrà a Ho Chi Minh City dal 12 al
14 novembre 2010.</p>

<p>Durante l'evento si svolgerà la prima mini-DebConf in Vietnam. Dopo Pechino
(Cina, 2005), Taipei (Taiwan, 2009), Khon Kaen (Tailandia, marzo 2010) e Pune
(India, agosto 2010), questa sarà la quinta mini-Debconf in Asia.</p>

<p>FOSSASIA è organizzato dalla Asian Free Software and Open Source IT community
(comunità IT software libero e open source asiatica) con il patrocinio
dell'organizzazione no profit per l'evento FOSSASIA ed in cooperazione con il
governo di Ho Chi Minh City, Quang Trung Software Park Online e MBM
International. Co-organizzatori del convegno sono la comunità di OpenOffice.org
e l'Asia mini-DebConf 2010. Presidente della manifestazione è Hong Phuc DANG,
vietnamita, affiancata da Mario Behling (Lubuntu, Germania) e Long Lam (QTSC
Online, Vietnam).</p>

<p>Tra i principali partecipanti quest'anno vi sono Debian, Drupal, Fedora,
Blackray, Lubuntu, OpenDesign.Asia, Mozilla, NOSQL, OLPC, StatusNet,
Tiddly Wiki, YaCy, Ubuntu Vietnam, xPUD, eXo Platform, Freifunk, Joomla,
Libre Graphics, Android, MariaDB, TomatoCMS, e Sahana Eden.</p>

<p>Vi sarà una sottosezione separata per la mini-DebConf con interventi di diversi
sviluppatori e collaboratori Debian che tratteranno argomenti tecnici, sociali,
e linee di condotta. Inoltre si terrà un laboratorio di traduzione per stimolare
e aiutare la comunità di traduzione vietnamita e per mostrare come vengono
effettuate le traduzioni in Debian.</p>

<p>Unisciti a noi a Ho Chi Minh City dal 12 al 14 novembre 2010.</p>

<p>Per maggiori informazioni visita la 
<a href="http://wiki.debian.org/DebianVietnam/MiniDebConf2010">pagina
dell'organizzazione</a>.</p>

<h2>Informazioni su Debian</h2>

<p>Il Progetto Debian è stato fondato nel 1993 da Ian Murdock per essere un
progetto comunitario realmente libero. Da allora, il progetto è cresciuto fino
a diventare uno dei più vasti e influenti nell'ambito open source. Oltre
tremila volontari da tutto il mondo lavorano insieme per creare e mantenere il
software Debian. Tradotto in più di 30 lingue, e in grado di supportare
un'enorme varietà di tipologie di computer, Debian si autodefinisce il
<q>sistema operativo universale</q>.</p>

<h2>Informazioni sulle MiniDebConf</h2>

<p>Come suggerisce il nome, una MiniDebConf è una DebConf più piccola.
DebConf è la conferenza annuale degli sviluppatori Debian. Come DebConf,
anche una MiniDebConf consiste di interventi tecnici, o riguardanti aspetti
sociali e linee guida. Così gli sviluppatori, i collaboratori e le persone
interessate al progetto hanno un'ulteriore occasione per incontrarsi e per
lavorare a stretto contatto. Negli ultimi dieci anni si sono tenute diverse
MiniDebConf in varie parti del mondo, e Ho Chi Minh City, sede di questa
conferenza, è perfetta per massimizzare la copertura mondiale con gli eventi,
dato che DebConf quest'anno è stata tenuta a New York.</p>

<h2>Contatti</h2>

<p>Per ulteriori informazioni, visita il sito web all'indirizzo <a
href="$(HOME)/">www.debian.org</a> oppure invia una mail a
&lt;<a href="mailto:press@debian.org">press@debconf.org</a>&gt;</p>
