<define-tag pagetitle>Conferenza Annuale Debian 2010 - La conferenza di sviluppatori della maggiore distribuzione di GNU/Linux sta per iniziare</define-tag>
<define-tag release_date>2010-07-30</define-tag>
#use wml::debian::news
#use wml::debian::translation-check translation="1.5" maintainer="Mark Caglienzi"

<p>Il progetto Debian, il team dietro il sistema operativo libero Debian
GNU/Linux, è lieto di invitarvi a partecipare alla prossima Debian Conference,
che si terrà dal 1° al 7 agosto 2010 alla Columbia University con sede a New
York, in collaborazione con il dipartimento di informatica dell'università
stessa. Questa sarà la prima DebConf in 11 anni di storia dell'evento ad essere
organizzata negli Stati Uniti. Quest'anno parteciperanno più di 300 sviluppatori
provenienti da molti paesi, inclusi Brasile, Argentina, Bosnia, Messico, Canada,
Europa occidentale, Giappone, Nuova Zelanda, Australia, Venezuela, e
Lettonia.<br /><br />Per avere maggiori informazioni è possibile visitare il
sito <a
href="http://debconf10.debconf.org/">http://debconf10.debconf.org/</a>.</p>

<p>Ogni anno, DebConf permette a partecipanti (nuovi e non) al progetto Debian
provenienti da tutto il mondo di riunirsi, condividere conoscenza e idee,
contribuire collettivamente a Debian, e rafforzare i legami nella comunità. I
costi per l'organizzazione della conferenza sono in gran parte sostenuti da
aziende sponsor che hanno un significativo interesse nel supportare Debian e le
DebConf.</p>

<p>Per la prima volta DebConf avrà varie <q>sottosezioni</q>, caratterizzate da un
gruppo di interventi con un tema comune, come ad esempio su scienza/matematica,
Java, sistemi enterprise, l'espansione della comunità Debian, e arte e media in
Debian. Altri interventi, tenuti da sviluppatori Debian e altre figure preminenti
della comunità del software libero tratteranno argomenti tecnici, sulle licenze, e
sulla comunità. Eben Moglen, presidente del Software Freedom Law Center e professore
di legge alla Columbia University
sarà <a href="http://penta.debconf.org/dc10_schedule/events/641.en.html">relatore
il 3 agosto alle ore 10:00</a>.</p>

<p>DebConf vedrà al proprio interno il Debian Day, il 1° agosto, quando la
conferenza aprirà le proprie porte a tutte le persone interessate a conoscere
meglio Debian e il software libero. Durante l'intera giornata ci saranno
interventi che tratteranno molti argomenti, come il supporto al software libero,
l'usabilità del software libero, il progetto Debian e il sistema operativo
stesso. Uno dei punti salienti di questa edizione del Debian Day sarà
l'intervento dell'Onorevole Gale Brewer, membro del New York City Council, dal
titolo <q>Come il governo può favorire la libertà nella tecnologia</q> alle
ore 16:00.<br /><br />
Maggiori informazioni sul Debian Day, compreso il programma, sono disponibili
nel sito <a href="http://www.debianday.org/">http://www.debianday.org/</a>.</p>

<h2>Stream video disponibili per la maggior parte degli interventi</h2>

<p>Anche quest'anno, come negli anni scorsi, chi non sarà presente alla
conferenza potrà partecipare seguendo gli stream video e commentare nei canali
IRC. Maggiori dettagli sullo streaming video sono disponibili nel sito <a
href="http://debconf10.debconf.org">http://debconf10.debconf.org</a>. Per
commentare le sessioni, è possibile entrare nei canali <tt>#debconf-davis</tt>
e <tt>#debconf-interschool</tt> su <tt>irc.debian.org</tt>.
Il programma completo della conferenza è disponibile in diversi formati sul
sito <a
href="http://penta.debconf.org/dc10_schedule/index.en.html">http://penta.debconf.org/dc10_schedule/index.en.html</a>
ma bisogna tenere presente che durante la conferenza saranno aggiunti nuovi 
eventi e sessioni ad hoc.</p>

<h2>Informazioni su Debian</h2>

<p>Debian è un sistema operativo libero. Oltre tremila volontari da tutto il
mondo lavorano insieme per creare e mantenere il software Debian. Tradotto in
più di 30 lingue, e in grado di supportare un'enorme varietà di tipologie di
computer, Debian si autodefinisce il <q>sistema operativo universale</q> ed è il
più grande progetto di software libero al mondo. Negli Stati Uniti, Debian è
sostenuto da Software in the Public Interest, Inc., un'organizzazione pubblica
no profit descritta nella sezione 501(c)(3) dell'Internal Revenue Code.</p>

<h2>Informazioni su DebConf</h2>

<p>DebConf è la conferenza degli sviluppatori del progetto Debian. Oltre a un
programma pieno di interventi tecnici, sociali e politici, DebConf offre
l'opportunità agli sviluppatori, ai collaboratori e alle persone interessate
di incontrarsi di persona e lavorare a stretto contatto. È stata organizzata
a partire dal 2000 in varie sedi come Canada, Finlandia e Messico. Altre
informazioni su DebConf sono disponibili sul sito web <a
href="http://debconf.org/.">http://debconf.org/</a>.</p>

<h2>Maggiori informazioni</h2>

<p>Maggiori informazioni su DebConf10 possono essere trovate sul sito web della
conferenza <a href="http://debconf10.debconf.org/">http://debconf10.debconf.org/</a>
oppure inviando una mail al DebConf Global Press Team all'indirizzo
press@debconf.org.</p>
