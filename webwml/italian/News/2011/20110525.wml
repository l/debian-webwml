<define-tag pagetitle>Debian annuncia un mirror cinese</define-tag>

<define-tag release_date>2011-05-25</define-tag>
#use wml::debian::news
#use wml::debian::translation-check translation="1.3" maintainer="Mark Caglienzi"

<p>Il progetto Debian è fiero di annunciare la disponibilità di un nuovo mirror
primario in Cina. Il nuovo mirror, <a href="http://ftp.cn.debian.org">ftp.cn.debian.org</a>,
ridurrà significativamente la latenza dei repository del software Debian, aiuterà
a migliorare il profilo di Debian in Cina, e sarà raggiungibile sia via IPv6 che
via IPv4. Oltre all'archivio dei pacchetti Debian, il mirror offre anche le immagini
dei CD e dei DVD, l'archivio backport, e per gli utenti del precedente rilascio
stabile (<q>Lenny</q>), l'archivio Debian volatile.</p>

<p>Il team dei mirror Debian ha lavorato insieme a Stephen Zhang e Aron Xu per
configurare il mirror in Cina. Per citare Aron, questo <q>ridurrà significativamente
il ritardo</q> durante la sincronizzazione con il server ftp-master di Debian. Prima
era normale avere un ritardo di circa due giorni tra ftp-master e la Cina. Con il
nuovo mirror primario, il team dei mirror è riuscito a ridurlo a meno di sei ore
per i client push, e sotto le dodici ore per i mirror che vengono sincronizzati
passivamente.</p>

<p>Un mirror primario ha una buona banda, è disponibile 24 ore al giorno, e ha
un nome facile da ricordare, della forma <tt>ftp.&lt;country code&gt;.debian.org</tt>.
Un mirror di questo tipo è automaticamente aggiornato ogni volta che ci siano
aggiornamenti all'archivio Debian.</p>

<p>L'hosting del mirror primario in Cina è fornito dall'Università della Scienza e
della Tecnologia cinese.</p>

<h2>Uso del nuovo mirror <tt>ftp.cn.debian.org</tt></h2>

<p>Le immagini di CD e DVD possono essere scaricate sia <a
href="http://ftp.cn.debian.org/debian-cd/">direttamente dal mirror</a>
che tramite lo strumento <a href="$(HOME)/CD/jigdo-cd/">jigdo</a>.</p>

<p>Gli utenti dell'attuale rilascio stabile Debian 6.0 <q>Squeeze</q> dovrebbero
sostituire il contenuto del file <tt>/etc/apt/sources.list</tt> con le seguenti
righe:</p>

<pre>
deb http://ftp.cn.debian.org/debian squeeze main
deb-src http://ftp.cn.debian.org/debian squeeze main

deb http://ftp.cn.debian.org/debian squeeze-updates main
deb-src http://ftp.cn.debian.org/debian squeeze-updates main

deb http://security.debian.org/ squeeze/updates main
deb-src http://security.debian.org/ squeeze/updates main
</pre>

<p>Gli utenti del precedente rilascio stabile Debian 5.0 <q>Lenny</q> dovrebbero
sostituire il contenuto del file <tt>/etc/apt/sources.list</tt> con le seguenti
righe:</p>

<pre>
deb http://ftp.cn.debian.org/debian lenny main
deb-src http://ftp.cn.debian.org/debian lenny main

deb http://ftp.cn.debian.org/debian-volatile lenny/volatile main
deb-src http://ftp.cn.debian.org/debian-volatile lenny/volatile main

deb http://security.debian.org/ lenny/updates main
deb-src http://security.debian.org/ lenny/updates main
</pre>

<p>Opzionalmente si possono aggiungere le seguenti righe per usare i pacchetti
del repository backport per Squeeze:</p>

<pre>
deb http://ftp.cn.debian.org/debian-backports squeeze-backports main
deb-src http://ftp.cn.debian.org/debian-backports squeeze-backports main
</pre>

<p>O per i pacchetti che si trovano nel repository backport per Lenny:</p>

<pre>
deb http://ftp.cn.debian.org/debian-backports lenny-backports main
deb-src http://ftp.cn.debian.org/debian-backports lenny-backports main
</pre>

<p>Ovviamente anche gli utenti delle attuali distribuzioni testing e
unstable, <q>Wheezy</q> e <q>Sid</q>, possono usare il nuovo mirror.</p>

<p>È importante ricordare che dopo aver modificato il file <tt>sources.list</tt>
è necessario aggiornare gli indici del proprio gestore dei pacchetti, ad
esempio eseguendo il comando <code>apt-get update</code>.</p>

<h2>Informazioni sull'Università della Scienza e della Tecnologia cinese</h2>

<p>L'<a href="http://en.ustc.edu.cn/">Università della Scienza e della Tecnologia
cinese</a> (USTC) è una università di ricerca nazionale che si trova a Hefei.
Fondata dall'Accademia delle Scienze cinese (CAS) nel settembre del 1958, l'USTC ha
come obiettivo la tutela della competenza di alto livello in scienza e tecnologia,
assolutamente necessaria per lo sviluppo dell'economia nazionale, la costruzione
delle difese nazionali, e l'istruzione in scienza e tecnologia. Questa università
è riconosciuta come una delle più prestigiose in Cina.
Il LUG dell'USTC è stato fondato nel 2003 ed è operativo da otto anni. In qualità
di associazione leader nel campo tecnologico, il LUG ha organizzato diverse
attività significative, come ad esempio: un seminario di tecnologia di rete con
Linux, installation party di GNU/Linux, seminari tecnici su PMP Embedded Linux,
seminari su Oracle e l'open source, l'Open Source Software Competition a Hefei,
la Giornata della Libertà nel Software, e una serie di lezioni sull'uso e la
programmazione dei sistemi operativi. Inoltre ha iniziato la manutenzione del noto
mirror dell'archivio Debian <tt>debian.ustc.edu.cn</tt> nel 2003, e ora, con un
miglior hardware e una maggiore larghezza di banda grazie alla sponsorizzazione
dell'USTC, sta finalmente diventando il mirror ufficiale cinese. In più ha creato
un server di account shell gratuiti con CPU Loongson, per dare la possibilità
all'intero campus di essere online. Con l'assistenza del Centro Informativo di
Rete di USTC, il LUG ha configurato un sistema di avvio da rete PXE, permettendo
a tutto il campus di compiere installazioni o di testare velocemente il sistema.
</p>

<h2>Informazioni su Debian</h2>

<p>
Il progetto Debian è stato fondato nel 1993 da Ian Murdock per essere un
progetto comunitario realmente libero. Da allora, il progetto è cresciuto fino
a diventare uno dei più vasti e influenti nell'ambito open source. Migliaia di
volontari da tutto il mondo lavorano insieme per creare e mantenere il
software Debian. Tradotto in 70 lingue, e in grado di supportare
un'enorme varietà di tipologie di computer, Debian si autodefinisce il
<q>sistema operativo universale</q>.
</p>

<h2>Contatti</h2>

<p>Per ulteriori informazioni, visita il sito web all'indirizzo
<a href="$(HOME)/">https://www.debian.org/</a> oppure invia una email a
&lt;press@debian.org&gt;.</p>
