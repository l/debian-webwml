<define-tag pagetitle>Rilasciate le immagini ISO corrette di Debian 6.0.1</define-tag>

<define-tag release_date>2011-03-29</define-tag>
#use wml::debian::news
#use wml::debian::translation-check translation="1.5" maintainer="Mark Caglienzi"

<p>I test successivi al rilascio hanno rivelato alcuni bug nelle
immagini prodotte per l'<a
href="$(HOME)/News/2011/20110319">aggiornamento 6.0.1</a>:</p>

<ol>
  <li><b>Errato codice dell'installatore usato per le <q>immagini
  ridotte</q></b><br />
  Lo script usato per generare i cd netinst e businesscard conteneva
  alcuni errori e utilizzava l'installatore della versione testing di
  Debian (Wheezy) anziché quello previsto di Squeeze.</li>
  <li><b>Dimensioni errate per le immagini DVD di alcune
  architetture</b><br />
  Durante il rilascio originale di Debian Squeeze 6.0.0 abbiamo
  incontrato problemi nella creazione di alcune immagini CD; una volta
  che le note di rilascio di Squeeze sono state aggiunte, il cd di
  installazione alternate di KDE per molte architetture era troppo
  grande. Quindi sono state compiute alcune modifiche dell'ultim'ora nel
  giorno del rilascio per tentare di risolvere il problema, che è stato
  limitato. Sfortunamente (come spesso accade per le modifiche veloci in
  queste situazioni) i cambiamenti non hanno agito correttamente durante
  il rilascio e hanno causato problemi imprevisti. Varie immagini della
  versione 6.0.1 che avrebbero dovuto riempire un DVD sono state invece
  limitate approssimativamente a 700 MB.</li>
  <li><b>CD e DVD di aggiornamento con pacchetti e file sorgenti
  mancanti</b><br />
  Tra i rilasci di Lenny e Squeeze una cospicua quantità del codice del
  pacchetto debian-cd è stata riscritta, con particolare attenzione per
  quanto riguarda la chiarezza e la facilità di manutenzione. Inoltre
  sono stati cancellati alcuni vecchi script che apparivano ridondanti.
  Sfortunatamente non tutti lo erano; due di essi erano necessari per il
  corretto funzionamento di <q>update-cd</q>, lo script che genera le
  immagini CD e DVD. A causa di questa svista, il giorno del rilascio
  dell'aggiornamento sono state generate delle immagini corrotte,
  contenenti pacchetti e sorgenti, ma senza i file di metadati
  Packages.gz e Sources.gz.</li>
</ol>

<p>Per i problemi elencati, la causa del fallimento è stata analizzata e
compresa. Sono state sviluppate le dovute correzioni e sono state
prodotte e testate le nuove immagini. Seguendo il nostro schema di
denominazione per le versioni, le nuove immagini sono state classificate
<b>6.0.1a</b> per evidenziare le avvenute correzioni.</p>

<p>Non è necessario scaricare queste nuove immagini CD per gli utenti
che hanno già scaricato la versione 6.0.1, se non sono stati interessati
da uno dei bug elencati. La maniera più semplice di creare immagini
corrette per l'utente che ha questi errori è quella di usare <a
href="$(HOME)/CD/jigdo-cd/#how">jigdo</a> ed esaminare le immagini
precedenti, alla ricerca di file già scaricati.</p>

<p>Ci scusiamo per qualsiasi inconveniente causato da questi errori. Il
compito successivo per il team Debian CD sarà quello di integrare
processi di QA più automatizzati per le nostre immagini dei CD, nella
speranza di ridurre significativamente la probabilità di errori come
questi.</p>

<h2>Informazioni su Debian</h2>

<p>
Il progetto Debian è stato fondato nel 1993 da Ian Murdock per essere un
progetto comunitario realmente libero. Da allora, il progetto è cresciuto fino
a diventare uno dei più vasti e influenti nell'ambito dell'open source.
Migliaia di volontari da tutto il mondo lavorano insieme per creare e
mantenere il software Debian. Tradotto in 70 lingue e in grado di supportare
un'enorme varietà di tipologie di computer, Debian si autodefinisce il 
<q>sistema operativo universale</q>.
</p>

<h2>Contatti</h2>

<p>Per ulteriori informazioni, visita il sito web all'indirizzo
<a href="$(HOME)/">https://www.debian.org/</a> oppure invia una mail a
&lt;press@debian.org&gt;.</p>
