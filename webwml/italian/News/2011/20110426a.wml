<define-tag pagetitle>Diamo il benvenuto agli studenti di <q>Google Summer of Code</q> 2011!</define-tag>
<define-tag release_date>2011-04-26</define-tag>
#use wml::debian::news
#use wml::debian::translation-check translation="1.4" maintainer="Mark Caglienzi"

<p>Il progetto Debian è fiero di annunciare che è stato nuovamente scelto come
organizzazione di mentoring per l'attuale edizione di <q>Google Summer of Code</q>.
Quest'anno nove studenti <a
href="http://www.google-melange.com/gsoc/org/google/gsoc2011/debian">sono stati
accettati</a> e saranno sponsorizzati da Google durante le loro vacanze estive
per lavorare ad un progetto specifico.</p>

<p>A breve dovrebbero inviare un resoconto dei loro progressi sull'aggregatore di
blog <a href="http://planet.debian.org">Planet Debian</a>, e chiunque voglia parlare
con loro è invitato ad entrare nel canale <tt>#debian-soc</tt> sul server
<tt>irc.debian.org</tt>.</p>

<p>Ulteriori dettagli saranno pubblicati nei prossimi giorni nella <a
href="http://wiki.debian.org/SummerOfCode2011">relativa pagina wiki</a>.</p>

<p>I seguenti progetti sono stati accettati:</p>

<h2>Cross-build e bootstrapping multi-architettura automatizzati</h2>
<p><i>di Gustavo Prado Alkmim, seguito da Wookey</i></p>

<p>
Permettere una semplice auto-configurazione dei sistemi di build cross-platform
automatizzati e il bootstrapping per QA negli ambienti multi-architettura.
Questo implica la scrittura di strumenti per il bootstrap multi-stage, e di un
cross-builder multi-architettura affidabile.
</p>


<h2>Ordinamento delle transazioni di APT/dpkg per migliorare sicurezza e prestazioni</h2>
<p><i>di Chris Baines, seguito da Michael Vogt</i></p>

<p>
Il codice di ordinamento di libapt si occupa, tra le altre cose, di ordinare lo
spacchettamento e la configurazione dei pacchetti per assicurarsi che le dipendenze
siano soddisfatte. Attualmente le transazioni sono organizzate in grandi insiemi.
Questo progetto implementa ulteriormente un sistema di ordinamento che soddisfi
vincoli come <q>minimizzare il numero di chiamate a dpkg</q> o <q>minimizzare il
numero di pacchetti in stato broken in ogni momento</q>.
</p>


<h2>Integrazione nativa di Debdelta in APT</h2>
<p><i>di Ishan Jayawardena, seguito da Michael Vogt</i></p>

<p>
Migliorare l'usabilità di APT e dei suoi front-end accelerando il processo di
avanzamento di versione. Questo fornisce una migliore architettura per la 
gestione unificata di debdelta e dei futuri miglioramenti ad APT come il
parallelismo. Inoltre sono previsti il supporto agli aggiornamenti della
distribuzione stabile e di sicurezza, così come varie librerie correlate ad APT.
</p>


<h2>Diversioni di Dpkg dichiarative</h2>
<p><i>di Sam Dunne, seguito da Steve Langasek</i></p>

<p>
Il comando dpkg-divert dovrebbe essere rimpiazzato da un nuovo file di controllo
con una sintassi dichiarativa che venga analizzato da dpkg e processato
direttamente durante il processo di scompattamento e rimozione dei pacchetti,
eliminando i problemi derivanti da una gestione non atomica delle diversioni.
</p>


<h2>Strumenti di backend e infrastruttura per DEX</h2>
<p><i>di Nathan Handler, seguito da Matt Zimmerman</i></p>

<p>
DEX è un nuovo programma che mira a migliorare Debian e le sue derivate
riportando i cambiamenti effettuati downstream e incoraggiando le
discussioni tra i vari progetti. Dato che DEX è una novità, la maggior
parte dell'infrastruttura ancora non esiste (o è incompleta). Questo
progetto creerà i necessari strumenti di backend e l'infrastruttura
in modo che tutte le derivate di Debian possano facilmente trarre beneficio
da DEX.
</p>


<h2>Jigsaw: Java modulare in Debian</h2>
<p><i>di Guillaume Mazoyer, seguito da Tom Marble</i></p>

<p>
Il Java Development Kit (JDK) è uno strumento monolitico: molte delle
sue caratteristiche sono utili in aree limitate (ad esempio i toolkit
GUI sono inutili per un server web). Questo progetto porterà il JDK
modulare Jigsaw in Debian, migliorando le prestazioni (avvio, dimensioni,
ecc.), ma anche la risoluzione delle dipendenze (per essere compatibile
con il sistema di pacchettizzazione). Alcune parti del software upstream
non sono direttamente integrabili in Debian. Questo progetto
pacchettizzerà l'attuale versione in sviluppo di Jigsaw, aggiornerà la
Policy Java di Debian, e creerà i necessari strumenti di pacchettizzazione
per il software dipendente da esso.
</p>


<h2>Pacchettizzazione di Multi-build Python per le estensioni Python</h2>
<p><i>di Mesutcan Kurt, seguito da Piotr O&#380;arowski</i></p>

<p>
Questo progetto prevede la creazione di uno strumento per compilare estensioni
compatibili con tutte le versioni di Python attualmente supportate da Debian.
Inoltre dovrebbe rilevare il sistema di build upstream e le infrastrutture di
test, ed usarle. Sarà interfacciato con CDBS e il sequenziatore dh, e
sostituirà i relativi frammenti di codice scritti in Python.
</p>


<h2>Misurazione dell'attività dei team Debian</h2>
<p><i>di Sukhbir Singh, seguito da Andreas Tille</i></p>

<p>
Questo progetto valuterà le performance dei team Debian misurando
attività come: l'invio di messaggi in mailing list specifiche, i record di
upload di pacchetti estrapolato dall'Ultimate Debian Database, le statistiche
di commit nei repository dei progetti... Le informazioni raccolte aiuteranno
a valutare le performance dei team deducendo come i componenti dei team
lavorino insieme. Sarà sviluppata anche un'interfaccia per accedere
facilmente a queste informazioni.
</p>


<h2>Integrazione dei cluster di calcolo per lo sviluppo e la compilazione in Debian</h2>
<p><i>di Rudy Godoy, seguito da Steffen Moeller</i></p>

<p>
L'obiettivo primario di questo progetto è permettere agli sviluppatori di
usare facilmente cluster di calcolo (Eucalyptus, OpenStack...) come ambienti
per lo sviluppo architettura-specifico, fornendo un insieme di strumenti
che possano essere usati per configurare ed eseguire una piattaforma estesa
per lo sviluppo, il test, e la compilazione.
</p>


<h2>Informazioni su <q>Google Summer of Code</q></h2>

<p><a href="http://www.google-melange.com"><q>Google Summer of Code</q></a>
è un programma globale in cui studenti universitari vengono stipendiati
per scrivere codice per progetti opensource durante un periodo di tre
mesi. Grazie a <q>Google Summer of Code</q>, gli studenti sono affiancati
da un mentore, appartenente al progetto stesso; in questo modo vengono esposti
al reale sviluppo di software ed all'opportunità di occupazione in aree correlate
ai loro studi accademici. Inoltre in questo modo viene prodotto e rilasciato
codice sorgente ad uso e beneficio di tutti.</p>

<h2>Informazioni su Debian</h2>

<p>
Il progetto Debian è stato fondato nel 1993 da Ian Murdock per essere un
progetto comunitario realmente libero. Da allora, il progetto è cresciuto fino
a diventare uno dei più vasti e influenti nell'ambito open source. Migliaia di
volontari da tutto il mondo lavorano insieme per creare e mantenere il
software Debian. Tradotto in 70 lingue, e in grado di supportare
un'enorme varietà di tipologie di computer, Debian si autodefinisce il
<q>sistema operativo universale</q>.
</p>

<h2>Contatti</h2>

<p>Per ulteriori informazioni, visita il sito web all'indirizzo
<a href="$(HOME)/">http://www.debian.org/</a> oppure invia una email a
&lt;press@debian.org&gt;.</p>
