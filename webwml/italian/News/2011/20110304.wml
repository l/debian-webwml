<define-tag pagetitle>Debian vince in due delle sette categorie al Linux New Media Awards 2011</define-tag>
<define-tag release_date>2011-03-04</define-tag>
#use wml::debian::news
#use wml::debian::translation-check translation="1.2" maintainer="Mark Caglienzi"

<p>
I rappresentanti Debian sono stati piuttosto impegnati al Linux New Media Awards
di quest'anno, presentato ieri durante il CeBIT di Hannover, Germania. Sono
saliti sul palco la prima volta quando Peter Ganten, Amministratore Delegato di
Univention GmbH, ha presentato il premio <q>Migliore distribuzione server open
source</q>. Durante la presentazione ha sottolineato che Debian ha svolto un
lavoro pionieristico non solo in campo tecnico ma anche nella definizione degli
standard e dei processi del software libero.
</p>

<p>
I rappresentanti Debian sono stati chiamati sul palco una seconda volta quando
il premio più importante, il <q>Contributo più rilevante al software libero,
open source e Linux</q>, è stato presentato da Karsten Gerloff, presidente della
Free Software Foundation Europe. Per la premiazione, è salito sul palco
indossando una cravatta scozzese Debian, tenendo poi un discorso su Debian molto
toccante.
</p>

<p>
Ha sottolineato in particolare la dedizione di Debian al software libero
dicendo:

<q>In Debian, la qualità è al centro dell'attenzione di tutti. Ma tutti quelli
che lavorano su un sistema Debian sanno che un grande software non vale niente
senza libertà. Con il rilascio di Squeeze, l'ultima versione stabile, a
febbraio, Debian ha compiuto l'importante passo di offrire un kernel
completamente libero, senza blob binari. Questa, per una delle distribuzioni più
importanti, è una novità assoluta in tempi recenti. Debian sta offrendo agli
utenti la libertà in modo predefinito. E questa libertà per gli utenti e per gli
sviluppatori su vasta scala è veramente l'eccezionale contributo di Debian, non
solo per il software libero, ma alla società dell'informazione.</q>

<p>
I premi sono stati ritirati a nome di Debian dagli addetti stampa Meike Reichle
e Alexander Reichle-Schmehl, che nei loro discorsi hanno ringraziato Linux New
Media, la giuria e, in particolare, gli sviluppatori e i collaboratori del
progetto Debian il cui lavoro e dedizione continua ad ispirare.
</p>

<p>
La cerimonia è stata anche trasmessa in streaming su Internet, e il video
registrato sarà presto disponibile.
</p>

<p>
Debian è particolarmente orgogliosa di essersi distinta in questa occasione,
dopo aver sfiorato il ricevimento del premio per il <q>Contributo più rilevante
al software libero, open source e Linux</q> negli anni passati.
</p>

<h2>Informazioni su Debian</h2>

<p>
Il progetto Debian è stato fondato nel 1993 da Ian Murdock per essere un
progetto comunitario realmente libero. Da allora, il progetto è cresciuto fino
a diventare uno dei più vasti e influenti nell'ambito open source. Migliaia di
volontari da tutto il mondo lavorano insieme per creare e mantenere il
software Debian. Tradotto in 70 lingue, e in grado di supportare
un'enorme varietà di tipologie di computer, Debian si autodefinisce il
<q>sistema operativo universale</q>.
</p>

<h2>Contatti</h2>

<p>Per ulteriori informazioni, visita il sito web all'indirizzo
<a href="$(HOME)/">http://www.debian.org/</a> oppure invia una email a
&lt;press@debian.org&gt;.</p>
