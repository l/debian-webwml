<define-tag pagetitle>Debian annuncia il primo mirror di sicurezza sud americano</define-tag>
<define-tag release_date>2011-03-02</define-tag>
#use wml::debian::news
#use wml::debian::translation-check translation="1.3" maintainer="Mark Caglienzi"

<p>Il progetto Debian è lieto di annunciare la nascita del primo mirror
ufficiale <code>security.debian.org</code> in Sud America, contenente tutti gli
aggiornamenti di sicurezza della distribuzione stabile e della precedente
versione stabile.
</p>

<p>
<q>Insieme alla funzione GeoDNS usata da Debian, questo dovrebbe accelerare
notevolmente gli scaricamenti per i nostri utenti di quell'area geografica. Si
tratta di un gradito miglioramento nella copertura mondiale dei mirror ufficiali
dedicati a <code>security.debian.org</code> e gestiti dal progetto Debian</q>,
ha detto Martin Zobel-Helas, membro del gruppo Debian System Administration.</p>

<p><q>Debian ha molti utenti in Sud America e siamo felici di aiutare il
progetto Debian con hardware e banda per distribuire localmente i contenuti
precedentemente disponibili solo nell'emisfero settentrionale</q>, ha aggiunto
Carlos Carvalho del C3SL.</p>

<p>Il servizio <code>security.debian.org</code> in Brasile è ospitato
dal <a href="http://www.c3sl.ufpr.br/">C3SL</a>, o
<q>Centro de Computa&ccedil;&atilde;o Cient&iacute;fica e Software
Livre</q> (Centro per il calcolo scientifico e software libero).</p>

<h2>Informazioni su C3SL</h2>

<p><a href="http://www.c3sl.ufpr.br/">C3SL</a> è un gruppo di ricerca del
<a href="http://www.inf.ufpr.br/">Dipartimento di Informatica</a> della
<a href="http://www.ufpr.br/">Federal University of Paran&aacute;</a> (UFPR),
università pubblica della città di Curitiba in Brasile. Il gruppo si occupa sia
di ricerca che di sviluppo di applicazioni/sistemi utilizzando software libero.
Durante l'anno accademico parecchie decine di studenti laureati e non hanno
l'opportunità di approfondire gli aspetti tecnici e filosofici del software libero
partecipando ad alcuni progetti. Di interesse particolare per la comunità Debian c'è
<q>Paran&aacute; Digital</q>, che ha portato all'installazione di Debian e
pacchetti completamente personalizzati in duemila scuole pubbliche nello stato di
Paran&aacute;, offrendo servizio a 1.5 milioni di studenti. C3SL ospita anche
il mirror nazionale ufficiale di Debian <code>ftp.br.debian.org</code> dal 2005.
</p>

<h2>Informazioni su Debian</h2>

<p>
Il progetto Debian è stato fondato nel 1993 da Ian Murdock per essere un
progetto comunitario realmente libero. Da allora, il progetto è cresciuto fino
a diventare uno dei più vasti e influenti nell'ambito open source. Migliaia di
volontari da tutto il mondo lavorano insieme per creare e mantenere il
software Debian. Tradotto in 70 lingue, e in grado di supportare
un'enorme varietà di tipologie di computer, Debian si autodefinisce il
<q>sistema operativo universale</q>.
</p>

<h2>Contatti</h2>

<p>Per ulteriori informazioni, visita il sito web all'indirizzo
<a href="$(HOME)/">http://www.debian.org/</a> oppure invia una email a
&lt;press@debian.org&gt;.</p>
