<define-tag pagetitle>DebConf11 si conclude come un nuovo successo per il progetto Debian</define-tag>

<define-tag release_date>2011-07-30</define-tag>
#use wml::debian::news
#use wml::debian::translation-check translation="1.7" maintainer="Mirco Scottà"

<p>La conferenza annuale Debian si è conclusa oggi, dopo essersi tenuta
la settimana scorsa a Banja Luka, Repubblica Serba di Bosnia-Erzegovina; 
è stata un grande successo per il progetto Debian.</p>

<p><q>DebConf è un evento essenziale per Debian, sia come distribuzione
di software libero sia come progetto. DebConf offre alla distribuzione del tempo a
"elevata larghezza di banda" che i volontari utilizzano per socializzare mentre
lavorano su Debian. Al progetto, DebConf offre entusiasmo a lunga durata e l'abilità di
smussare gli attriti che si possono essere accumulati con la comunicazione attraverso
Internet.</q> Stefano Zacchiroli, leader del progetto Debian, spiega l'importanza
della conferenza: <q>DebConf11 a Banja Luka è stata eccellente su entrambi i fronti
e ha inoltre rivelato a molti di noi una cultura e una parte del mondo con cui
non avevamo familiarità. Ritorneremo!</q>

<p>DebConf è stata preceduta da DebCamp, un'opportunità per i contributori,
gli sviluppatori e i team per incontrarsi e lavorare su questioni specifiche e
per discutere faccia a faccia. Per esempio, il team di sviluppo del sistema di
installazione di Debian si è incontrato e <a
href="https://wiki.debian.org/DebianInstaller/Debconf11Summary">tra
le altre modifiche</a> ha integrato il kernel Linux 3.0 rilasciato recentemente,
migliorato i port verso le architetture kFreeBSD e Hurd, sistemato i problemi
con l'utilizzo di display braille e mosso i primi passi per l'integrazione della
release <q>CUT/rolling</q>.</p>

<p>Altri perfezionamenti eseguiti durante il DebCamp comprendono lo sviluppo dei <a
href="http://dde.debian.net/debchanges/">feed RSS</a> relativi al contenuto
effettivo degli archivi FTP, i quali semplificheranno notevolmente lo sviluppo di
servizi che utilizzano questa informazione.</p>


<p>Un tema caldo durante il DebCamp e la DebConf è stata la <a
href="http://penta.debconf.org/dc11_schedule/events/747.en.html">multiarchitettura</a>
(vedere anche <a href="$(HOME)News/2011/20110726b">la comunicazione specifica</a>)
la quale rende praticabile in modo facile, in parallelo sullo stesso sistema,
la creazione di programmi e librerie per differenti architetture hardware.
Per esempio, la libreria Embedded GNU C
<a href="https://packages.debian.org/glibc">eglibc</a> ha visto alcuni
contributi per la gestione della multiarchitettura. Altri momenti di rilievo della
conferenza includono <a
href="http://penta.debconf.org/dc11_schedule/events/705.en.html"><q>Delivering
Multi-Platform Applications</q> di Bdale Garbee</a> o la sessione <a
href="http://penta.debconf.org/dc11_schedule/events/795.en.html">BoF ARM</a>
che ha illustrato dettagli interessanti relativamente al port <q>armhf</q>
in arrivo.</p>

<p>Durante la DebConf il team video, composto da circa 50 volontari, è riuscito a fornire
la diretta per oltre 70 sessioni, registrando così 65 ore di video corrispondenti a
800GB di dati da esaminare. Al termine dell'elaborazione successiva, i video saranno
resi disponibili sul <a href="http://meetings-archive.debian.net/pub/debian-meetings/2011/debconf11/">nostro
archivio dei meeting</a>. Gli utenti hanno la possibilità di ringraziare il team video tramite una <a
href="http://wiki.debconf.org/wiki/DebConf11/Videoteam/Thanks">pagina wiki
dedicata</a>.</p>

<p>Alla conferenza Debian hanno partecipato oltre 400 contributori
provenienti da più di 70 nazioni che vanno fino alla Nuova Zelanda, il Taiwan e il Brasile.
In aggiunta alle 78 sessioni fissate inizialmente, durante la conferenza
sono state programmate circa 30 ulteriori sessioni.</p>

<p>La successiva conferenza annuale Debian si terrà l'anno prossimo a <a
href="http://penta.debconf.org/dc11_schedule/events/719.en.html">Managua,
Nicaragua</a>.</p>

<p>
Il progetto Debian intende ringraziare ancora una volta gli sponsor, senza i quali
l'intera conferenza non sarebbe stata possibile:</p>
<ul>
  <li><a href="http://vladars.net/">Governo della Repubblica Serba</a></li>
  <li><a href="http://mtel.ba/">m:tel</a></li>
  <li><a href="http://google.com/">Google</a></li>
  <li><a href="http://canonical.com/">Canonical</a></li>
  <li><a href="http://www.hp.com/">HP</a></li>
  <li><a href="http://www.linaro.org/">Linaro</a></li>
  <li>Matanel</li>
  <li><a href="http://www.profitbricks.com/">ProfitBricks</a></li>
  <li><a href="http://www.credativ.com/">Credativ</a></li>
  <li><a href="http://www.arm.com/">ARM</a></li>
  <li><a href="http://www.renesas.com/">Renesas</a></li>
  <li><a href="http://www.thomas-krenn.com/">Thomas Krenn AG</a></li>
  <li><a href="https://www.wavecon.de/">Wavecon</a></li>
  <li>Gestman</li>
  <li><a href="http://www.univention.com/">Univention</a></li>
  <li><a href="http://www.brandorr.com/">Brandorr</a></li>
</ul>


<h2>Informazioni su Debian</h2>

<p>
Il progetto Debian è stato fondato nel 1993 da Ian Murdock per essere un
progetto comunitario realmente libero. Da allora, il progetto è cresciuto fino
a diventare uno dei più vasti e influenti nell'ambito open source. Migliaia di
volontari da tutto il mondo lavorano insieme per creare e mantenere il
software Debian. Tradotto in 70 lingue, e in grado di supportare
un'enorme varietà di tipologie di computer, Debian si autodefinisce il
<q>sistema operativo universale</q>.
</p>


<h2>Informazioni sulla DebConf</h2>

<p>DebConf è la conferenza degli sviluppatori del Progetto Debian.
Oltre a un programma fitto di interventi tecnici, sociali e relativi alla policy,
DebConf offre agli sviluppatori, ai collaboratori e alle persone interessate,
l'opportunità di incontrarsi di persona e di lavorare a stretto contatto.
È stata organizzata ogni anno a partire dal 2000 in varie sedi come Canada,
Finlandia e Messico. Ulteriori informazioni sulla DebConf sono disponibili
all'indirizzo http://debconf.org/.</p>


<h2>Contatti</h2>

<p>Per ulteriori informazioni, visita il sito web all'indirizzo
<a href="$(HOME)/">https://www.debian.org/</a> oppure invia una email a
&lt;press@debian.org&gt;.</p>
