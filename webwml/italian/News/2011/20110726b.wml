<define-tag pagetitle>Debian 7 <q>Wheezy</q> introdurrà la gestione della multiarchitettura</define-tag>

<define-tag release_date>2011-07-26</define-tag>
#use wml::debian::news
#use wml::debian::translation-check translation="1.3" maintainer="Mirco Scottà"

<p>
Quest'anno DebConf11, la conferenza annuale Debian, ha stabilito che l'introduzione
della <q>gestione della multiarchitettura</q> sarà un obiettivo per la prossima release,
Debian 7 <q>Wheezy</q>, prevista per il 2013. La multiarchitettura è un ripensamento radicale
della gerarchia del file system in riferimento ai percorsi delle librerie e degli
header, per fare in modo che programmi e librerie di architetture hardware differenti
siano facilmente installabili in parallelo sul medesimo sistema.
</p>

<p>
<q>La multiarchitettura è un significativo miglioramento della capacità di
Debian di soddisfare la promessa di essere un sistema operativo universale</q>
spiega Steve Langasek, forza trainante dell'implementazione, <q>questo non solo
renderà la cross-compilazione più facile, ma permetterà una migliore gestione delle
applicazioni legacy a 32-bit su nuove installazioni a 64-bit e in futuro permetterà
anche la migrazione live di un sistema da 32-bit a 64-bit.</q>
</p>

<p>
Coloro che sono interessati all'argomento possono guardare la presentazione di
Steve Langasek <q>Multiarch in Debian: 6 months (or 6 years) on</q> oggi alle
16:00 CEST (14:00 UTC) utilizzando 
l'<a href="http://debconf11.debconf.org/watch.xhtml">interfaccia web di DebConf</a>.
</p>

<h2>Informazioni su Debian</h2>

<p>
Il progetto Debian è stato fondato nel 1993 da Ian Murdock per essere un
progetto comunitario realmente libero. Da allora, il progetto è cresciuto fino
a diventare uno dei più vasti e influenti nell'ambito open source. Migliaia di
volontari da tutto il mondo lavorano insieme per creare e mantenere il
software Debian. Tradotto in 70 lingue, e in grado di supportare
un'enorme varietà di tipologie di computer, Debian si autodefinisce il
<q>sistema operativo universale</q>.
</p>

<h2>Contatti</h2>

<p>Per ulteriori informazioni, visita il sito web all'indirizzo
<a href="$(HOME)/">https://www.debian.org/</a> oppure invia una email a
&lt;press@debian.org&gt;.</p>
