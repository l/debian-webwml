<define-tag pagetitle>Pubblicata la Release Candidate 1 dell'installatore Debian 6.0</define-tag>
<define-tag release_date>2011-01-13</define-tag>
#use wml::debian::news
#use wml::debian::translation-check translation="1.3" maintainer="Mark Caglienzi"

<p>Il team dell'installatore Debian ha il piacere di annunciare la prima
release candidate dell'installer per Debian 6.0 <q>Squeeze</q>. Le modifiche 
rispetto alla seconda beta dell'installatore comprendono:</p>

<p>Questa versione include il nuovo tema grafico SpaceFun per Squeeze.
È possibile vederlo in anteprima sulla <a
href="http://wiki.debian.org/DebianArt/Themes/SpaceFun">pagina wiki</a>
e in un <a href="http://www.youtube.com/watch?v=PBW5qE1eDmM">video</a>.</p>

<p>Questa versione aggiunge il supporto per le lingue Lao e Sinhala.
È stato inoltre corretto il supporto per la tastiera finlandese. 
Nell'installatore di Squeeze è disponibile un totale di 70 lingue e, per
almeno 57 di esse, il processo di installazione è completamente tradotto.</p>

<p>Il kernel Linux usato dall'installatore è stato aggiornato all'ultima versione
del 2.6.32 disponibile in Squeeze. Inoltre sono stati corretti alcuni problemi
di usabilità nella gestione dei firmware non-free.</p>

<p>Questa versione aggiunge il supporto per tre ulteriori sistemi:
YDL PowerStation (PowerPC), QNAP TS-119P+ e TS-219P+ (ARM). Inoltre
presenta diversi miglioramenti per l'architettura PowerPC, tra cui una
più efficace gestione delle ventole, supporto per il controller IDE della
scheda Efika 5200B, supporto di rete per le schede IBM Power 6 e le più
recenti System P e infine l'uso di etichette ed identificatori di filesystem
univoci per un processo di avvio più affidabile.</p>

<p>Tra i miglioramenti di rilievo dell'installatore di Squeeze rispetto a quello di
Debian 5.0 <q>Lenny</q> vi sono l'installazione automatica dei pacchetti
raccomandati, una riscrittura del componente <q>localechooser</q> (sul quale
si basano le impostazioni di lingua, fuso orario e mirror), supporto ai
filesystem btrfs ed ext4 (benché ext3 rimanga quello predefinito) ed un uso
più semplice delle partizioni per il RAID software e per la configurazione di
LVM e volumi crittografati. Oltre a supportare più hardware, l'installatore
Debian ora può essere usato anche per installare un sistema basato sul kernel
FreeBSD, che inoltre supporta il filesystem ZFS.</p>

<p>Grazie ad una tecnica isohybrid, adesso è più facile preparare supporti USB
o hard disk per l'installazione, dato che le immagini ISO netboot e business
card possono essere semplicemente copiate su questi dispositivi.</p>

<p>Maggiori informazioni sono disponibili nell'annuncio del team
dell'installatore alla <a
href="$(DEVEL)/debian-installer/News/2011/20110112">comunità Debian</a>.</p>

<p>Ci sono alcuni <a
href="$(DEVEL)/debian-installer/errata">problemi noti</a> che non devono 
essere segnalati, ma il team dell'installatore Debian ha bisogno del vostro
aiuto per trovare i bug e per migliorarlo ulteriormente, per questo siete
incoraggiati a provarlo. I CD dell'installatore, gli altri supporti e
tutto il necessario sono disponibili sul
<a href="$(DEVEL)/debian-installer">sito web</a>.</p>

<h2>Informazioni su Debian</h2>

<p>
Il progetto Debian è stato fondato nel 1993 da Ian Murdock per essere un
progetto comunitario realmente libero. Da allora, il progetto è cresciuto fino
a diventare uno dei più vasti e influenti nell'ambito open source. Oltre
tremila volontari da tutto il mondo lavorano insieme per creare e mantenere il
software Debian. Tradotto in più di 65 lingue, e in grado di supportare
un'enorme varietà di tipologie di computer, Debian si autodefinisce il 
<q>sistema operativo universale</q>.
</p>

<h2>Contatti</h2>

<p>Per ulteriori informazioni, visita il sito web all'indirizzo
<a href="$(HOME)/">http://www.debian.org/</a> oppure invia una email a
&lt;press@debian.org&gt;.</p>

