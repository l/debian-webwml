<define-tag pagetitle>Il Nicaragua ospiterà la conferenza degli sviluppatori
Debian nel 2012</define-tag>
<define-tag release_date>2011-03-25</define-tag>
#use wml::debian::news
#use wml::debian::translation-check translation="1.2" maintainer="Mark Caglienzi"

<p>Il 22 marzo 2011 la commissione della DebConf ha deciso che DebConf12, la
conferenza degli sviluppatori Debian del 2012, avrà luogo a Managua, in
Nicaragua. Questa sarà la prima volta in cui DebConf si terrà in America
Centrale. Le date esatte devono essere ancora fissate. Maggiori dettagli possono
essere reperiti nel <a
href="http://wiki.debconf.org/wiki/DebConf12">wiki degli organizzatori</a>.</p>

<p>Martedì sera, in un incontro durato due ore e mezza, la candidatura di
Managua ha superato di stretta misura quella di Belo Horizonte in Brasile. I
team avevano preparato le candidature a partire da metà 2010, andando alla
ricerca delle sistemazioni e degli sponsor locali nei propri paesi.</p>

<p>In tredici anni di storia di DebConf, è la prima volta che questa si
svolgerà in America Centrale ed anche la prima volta che il team DebConf ha
ricevuto una proposta da uno stato dell'America Centrale.
Entrambi i gruppi hanno lavorato sodo per le loro candidature.</p>

<p>Gli organizzatori della Debconf si congratulano con i futuri organizzatori
della DebConf12 e ringraziano entrambi i team per il loro impegno.</p>

<p>La decisione del luogo in cui si svolgerà DebConf13 sarà presa entro 12 mesi.
Eventuali proposte dovranno essere inviate entro il 31 dicembre 2011 affinché
vengano prese in considerazione.</p>

<h2>Informazioni su DebConf</h2>

<p>DebConf è la conferenza degli sviluppatori del progetto Debian. Oltre ad un
programma fitto di interventi tecnici, sociali e relativi alla policy, DebConf
offre agli sviluppatori, ai collaboratori e alle persone interessate
l'opportunità di incontrarsi di persona e di lavorare a stretto contatto.
È stata organizzata ogni anno, a partire dal 2000, in varie sedi come Spagna,
Argentina e Stati Uniti.</p>

<p>Quest'anno DebConf11 inizierà domenica 24 luglio e si concluderà sabato 30
luglio 2011. La conferenza si terrà a Banja Luka, in Bosnia-Erzegovina.</p>

<p>DebConf sarà preceduta da DebCamp, da domenica 17 a sabato 23 luglio 2011.
DebCamp è un evento minore e meno formale che dà l'opportunità ai gruppi di
lavorare ai progetti Debian.</p>

<p>Domenica 24 luglio 2011, nella stessa sede si svolgerà il DebConf Open Day,
una conferenza di breve durata rivolta agli utenti Debian e a tutti quelli 
interessati a conoscere meglio il software libero.</p>

<p>Maggiori informazioni su DebConf11 si possono trovare nel sito Internet
della <a href="http://debconf11.debconf.org/">conferenza</a>.</p>

<h2>Informazioni su Debian</h2>

<p>
Il progetto Debian è stato fondato nel 1993 da Ian Murdock per essere un
progetto comunitario realmente libero. Da allora, il progetto è cresciuto fino
a diventare uno dei più vasti e influenti nell'ambito open source. Migliaia di
volontari da tutto il mondo lavorano insieme per creare e mantenere il
software Debian. Tradotto in 70 lingue, e in grado di supportare
un'enorme varietà di tipologie di computer, Debian si autodefinisce il
<q>sistema operativo universale</q>.
</p>

<h2>Contatti</h2>

<p>Per ulteriori informazioni, visita il sito web all'indirizzo
<a href="$(HOME)/">http://www.debian.org/</a> oppure invia una email a
&lt;press@debian.org&gt;.</p>
