
<define-tag pagetitle>Debian Women presenta il tutorial "Compilare pacchetti a partire dai sorgenti"</define-tag>

<define-tag release_date>2011-05-02</define-tag>
#use wml::debian::news
#use wml::debian::translation-check translation="1.2" maintainer="Mirco Scottà"


<p>Sei entusiasta di Debian e stai pensando di contribuire? Vogliamo
accompagnarti nei concetti di base.</p>

<p>Siamo convinte che ci siano molte persone lì fuori che desiderano
partecipare al software libero, ma non sanno da dove cominciare.
Secondo Debian, il compito più comune che svolgerai come contributore
è il rebuild di un pacchetto.</p>

<p>Il progetto Debian Women, in collaborazione con il progetto OpenHatch,
terrà un evento IRC per aiutare quelle persone che desiderano compilare
dai sorgenti il loro primo pacchetto Debian e applicare la loro prima patch.</p>

<h2>L'evento</h2>

<p>Sabato 7 maggio si terranno due sessioni di esercitazione in
<tt>#debian-women</tt> su irc.debian.org per aiutare le persone a eseguire,
per la prima volta, il rebuild di un pacchetto.</p>

<p>La prima sessione, consigliata per chi vive in Oceania, Asia,
Africa e Europa, si terrà alle 11:00 UTC. La successiva,
suggerita per chi vive nelle Americhe, si terrà alle 22:00
UTC.</p>

<p>Puoi determinare l'ora esatta per il tuo fuso orario utilizzando questo
<a href="http://www.timezoneconverter.com/cgi-bin/tzc.tzc">convertitore
di fuso orario</a>.</p>

<p>Ci saranno persone disponibili a rispondere alle domande e, in
generale, dare una mano con qualsiasi difficoltà possa sorgere
durante l'intera giornata.</p>

<h2>Destinatari</h2>

<p>Questo evento è rivolto a chiunque intenda fare per la prima volta
il rebuild di un pacchetto Debian; è un compito semplice che non
richiede nessuna conoscenza pregressa, solo un'installazione funzionante
di Debian, Ubuntu o un altro sistema derivato da Debian. Vogliamo
incoraggiare specialmente le donne che desiderano partecipare a fare
i loro primi passi nel contribuire al software libero, ma tutti sono
benvenuti.</p>

<h2>Maggiori informazioni su IRC</h2>

<p>IRC è un sistema di chat in tempo reale che puoi usare per entrare in
contatto con i membri della comunità Debian. Ti puoi connettere a IRC
attraverso numerosi client diversi, inclusi xchat, pidgin e konversation.</p>

<h2>Informazioni su Debian Women</h2>

<p>Il <a href="http://women.debian.org">progetto Debian Women</a> cerca
di bilanciare e diversificare il progetto Debian, coinvolgendo attivamente
le donne interessate e incoraggiandole a una maggiore partecipazione.</p>

<h2>Informazioni su OpenHatch</h2>

<p>OpenHatch è una comunità open source che ha lo scopo di aiutare i
principianti a orientarsi nei progetti di software libero; si impegna in
questo obiettivo per mezzo di eventi on-line e sul territorio. Questo
evento è una riproposizione degli eventi <q>Build it</q> di OpenHatch.</p>

