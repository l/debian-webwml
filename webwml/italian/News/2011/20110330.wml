# Status: content-frozen
# $Id$
# $Rev: 1913 $

<define-tag pagetitle>Debian è lieta di accogliere domande di iscrizione per Google Summer of Code 2011</define-tag>

<define-tag release_date>2011-03-30</define-tag>
#use wml::debian::news
#use wml::debian::translation-check translation="1.1" maintainer="Mark Caglienzi"

<p>Debian invita gli studenti interessati ad inviare le richieste per
<em>Google Summer of Code 2011</em> con Debian. Questa sarà la sua sesta
partecipazione consecutiva, e come ogni anno la comunità degli sviluppatori
non vede l'ora di far conoscere il mondo di Debian e del software libero
a nuovi studenti.</p>

<p>Negli anni scorsi, i progetti di <em>Summer of Code</em> hanno
dato contributi di valore a Debian, fornendo ai candidati
l'opportunità di proporre idee innovative e permettendo agli
sviluppatori di collaborare con gli studenti su codice critico.
Molti sono poi diventati membri effettivi del progetto Debian.</p>

<p>La gamma di progetti proposti è una delle più ampie fra tutte le
organizzazioni partecipanti, e comprende, ad esempio: effettuare il porting
di Debian a nuove architetture, perfezionare gli strumenti per la gestione dei
pacchetti, estendere l'infrastruttura di Debian e migliorare l'integrazione
con altri progetti opensource.</p>

<p>Maggiori informazioni su come effettuare una richiesta per <em>Google
Summer of Code</em> con Debian possono essere trovate nel sito internet: <a
href="http://wiki.debian.org/gsoc">http://wiki.debian.org/gsoc</a>.</p>

<h2>Notizie su <em>Google Summer of Code</em></h2>

<p><a href="http://www.google-melange.com"><em>Google Summer of Code</em></a>
è un programma globale in cui studenti universitari vengono stipendiati per
scrivere codice per progetti opensource in un periodo di tre mesi. Ai candidati
accettati viene assegnato un mentore del progetto partecipante; in questo modo
vengono esposti alla realtà dello sviluppo del software e hanno l'opportunità di
lavorare in un campo affine ai loro obiettivi accademici, e soprattutto viene
scritto e rilasciato nuovo codice sorgente a beneficio di tutta la comunità.</p>


<h2>Informazioni su Debian</h2>

<p>
Il progetto Debian è stato fondato nel 1993 da Ian Murdock per essere un
progetto comunitario realmente libero. Da allora, il progetto è cresciuto fino
a diventare uno dei più vasti e influenti nell'ambito dell'open source.
Migliaia di volontari da tutto il mondo lavorano insieme per creare e
mantenere il software Debian. Tradotto in 70 lingue e in grado di supportare
un'enorme varietà di tipologie di computer, Debian si autodefinisce il 
<q>sistema operativo universale</q>.
</p>

<h2>Contatti</h2>

<p>Per ulteriori informazioni, visita il sito web all'indirizzo
<a href="$(HOME)/">http://www.debian.org/</a> oppure invia una mail a
&lt;press@debian.org&gt;.</p>
