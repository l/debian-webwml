<define-tag pagetitle>Debian GNU/Linux utilizzato in Extremadura</define-tag>
<define-tag release_date>2006-08-03</define-tag>
#use wml::debian::news
#use wml::debian::translation-check translation="1.2" maintainer="Luca Monducci"

# Declaration: http://www.linex.org/mocion_consejo_gobierno.pdf (Spanish)

<p>Il consigliere per le infrastrutture e lo sviluppo tecnologico, Luis
Millán Vázquez de Miguel, ha annunciato che entro un anno tutti i computer
della <a href="http://www.juntaex.es/">Junta di Extremadura</a> (l'organo
di governo della regione autonoma di Extremadura in Spagna) userano
obbligatoriamente programmi per l'ufficio liberi e gnuLinEx, la versione
localizzata di Debian GNU/Linux 3.1, come sistema operativo. Questo
cambiamento sarà introdotto gradualmente in tutti gli uffici
dell'amministrazione della Junta di Extremadura.</p>

<p>D'ora in poi, tutti gli impiegati della pubblica amministrazione
useranno Open Document Format (ISO/IEC DIS 26300) per le applicazioni
da ufficio e PDF/A (Portable Document Format, ISO 19005-1:2005) per lo
scambio dei documenti nei casi in cui si deve garantire l'inalterabilità
del documento.</p>

<p>Vázquez de Miguel ha spiegato che alla conclusione del periodo tutto il
software usato deve essere rilasciato sotto una licenza Libera. <q>Questa
è un'iniziativa importante che la Junta di Extremadura sta portando avanti
da parecchio tempo, accumulando esperienza ed analizzando le ripercussisoni
sull'amministrazione in modo da garantirne il successo</q>, ha dichiarato
il consigliere. Secondo Vázquez de Miguel, il software Libero inoltre
migliora la sicurezza, l'autonomia e razionalizza la spesa pubblica.</p>

<p>L'uso di Open Document Format garantirà la conservazione di tutti i
documenti dell'amministrazione per periodi di tempo più lunghi. Inoltre
migliorerà il rapporto con gli utenti poiché non sono obbligati ad acquistare
software proprietario per aver accesso ai documenti ufficiali.</p>

<h2>Informazioni su Extremadura</h2>

<p>Extremadura è una regione autonoma nell'ovest della Spagna, con circa 1
milione di abitanti. È ben conosciuta per il proprio impegno nell'avvicinare
la società dell'informazione a tutti i cittadini, impegno riconosciuto nel
2004 dal premio europeo per l'innovazione regionale assegnato dalla
Commissione Europea.</p>

<h2>Informazioni su gnuLinEx</h2>

<p><a href="http://www.linex.org/">gnuLinEx</a> è basato su Debian
GNU/Linux 3.1, con GNOME come desktop predefinito. Nel 2004 è stato
installato in tutte le scuole pubbliche dell'Extremadura ed era già usato
in altri enti, come i comuni. gnuLinEx segue molto attentamente lo sviluppo
di Debian, con particolare attenzione alla traduzione in spagnolo e alla
semplicità d'uso e di gestione.</p>

<h2>Informazioni su Debian</h2>

<p>Debian GNU/Linux è un sistema operativo libero, sviluppato da circa un
migliaio di volontari di tutte le parti del mondo, che collaborano
tramite Internet. La dedizione al software libero di Debian, la sua
natura «non-profit» e il suo modello aperto di sviluppo la rendono unica
tra le altre distribuzioni Linux.</p>

<p>I punti di forza del Progetto Debian sono la base di volontariato, la
dedizione al Contratto Sociale Debian e la volontà di fornire il miglior
sistema operativo possibile.</p>

<h2>Per contattarci</h2>

<p>Per maggiori informazioni si vedano le pagine web Debian su
<a href="$(HOME)/">http://www.debian.org/</a> o si mandi un email a
&lt;press@debian.org&gt;.</p>
