<define-tag pagetitle>Il progetto Debian cerca donazioni di hardware</define-tag>
<define-tag release_date>2009-02-08</define-tag>
#use wml::debian::news
#use wml::debian::translation-check translation="1.1" maintainer="Luca Monducci"

<h2>Il progetto Debian è alla ricerca di donazioni di hardware</h2>

<p>Il progetto Debian è alla ricerca di sponsor per due nuovi servizi
ufficiali: gli archivi snapshot e data. Entrambi i servizi richiedono
un'enorme quantità di dati e quindi hanno bisogno di macchine con un
ampio array dischi da almeno 10&nbsp;TB e che, in fututro, possa essere
facilmente espanso. Gli sponsor interessati possono inviare le proprie
proposte a hardware-donations@debian.org.</p>

<p>Il progetto Debian spera di ricevere un array indipendente che possa
essere espanso o aggiornato senza dover riconfigurare l'hardware del
server a cui è collegato. Una SAN con dischi SATA sembra essere ideale
per questo uso. La previsione è che all'inizio saranno necessari circa
10&nbsp;TB di spazio per ospitare gli archivi attuali, quindi 12 dischi
da 1&nbsp;TB sembrano essere un compromesso ideale fra prezzo e
capacità.</p>

<p>L'archivio snapshot è una specie di macchina del tempo che permette di
accedere ai vecchi pacchetti in base alla data o al numero di versione.
Conterrà gli attuali e tutti i futuri pacchetti dell'archivio Debian. Con
una stima di 3 o 4&nbsp;GB di nuovi pacchetti al giorno, questo servizio
ha bisogno di un ampio sistema di memorizzazione per stare al passo.
L'attuale archivio snapshot occupa circa 4&nbsp;TB e fornisce un servizio
molto prezioso per l'intera comunità.</p>

<p>La possibilità di installare pacchetti e vedere il codice sorgente
così come erano a una certa data è molto utile agli sviluppatori per
correggere bug di regressione ed è utile anche agli utenti se hanno
bisogno di una vecchia versione del software per poter utilizzare una
particolare applicazione.</p>

<p>L'archivio data conterrà i pacchetti molto grandi che non possono
essere distribuiti tramite il normale archivio a causa della loro
dimensione. Il numero di pacchetti con grosse quantità di dati liberi,
come le raccolte di dati medici e statistici oppure con i dati di un
gioco, è in crescita ed è necessario un nuovo servizio per renderli
disponibili agli utenti Debian.</p>

<p>Il progetto Debian ha pianificato un'installazione ridondata in due
località geografiche diverse, si cercano sponsor anche per il servizio
di hosting. Per ragioni legali non è possibile usare servizi di hosting
negli Stati Uniti, infatti l'archivio snapshot contiene anche i vecchi
rilasci (compreso il ramo non-US, che racchiude pacchetti che non possono
essere distribuiti dagli Stati Uniti d'America). Prevediamo di installare
entrambi i servizi sulla stessa macchina, se le risorse saranno
sufficienti.</p>

<p>Nessuna delle macchine che il progetto Debian ha attualmente a
disposizione soddisfa i requisiti hardware per questi servizi. Le nuove
macchine dovrebbero avere almeno due CPU recenti e 32&nbsp;GB di RAM
oltre a uno storage facilmente espansibile con 12 dischi da 1&nbsp;TB
in RAID. Queste macchine dovrebbero poter essere gestibili da remoto
con un canale dedicato che permetta l'accesso completo alla console
seriale e lo spegnimento da remoto.</p>

<p>Gli sponsor saranno ampiamente citati sul sito web Debian e potrebbero
essere presenti anche sulle pagine web del servizio.</p>

<p>Attualmente l'archivio snapshot è disponibile da
<a href="http://snapshot.debian.net/">snapshot.debian.net</a>.</p>


<h2>Informazioni su Debian</h2>

<p>Il Progetto Debian è una organizzazione di sviluppatori di software
libero che volontariamente offrono il loro tempo e il loro lavoro e
collaborano via Internet. I loro compiti comprendono la gestione e
l'aggiornamento di Debian GNU/Linux, una distribuzione libera del
sistema operativo GNU/Linux. La dedizione di Debian al Software Libero,
la sua natura <q>no-profit</q> ed il suo modello di sviluppo aperto la
rendono unica tra le distribuzioni GNU/Linux.</p>

<h2>Per contattarci</h2>

<p>Per ulteriori informazioni, visitare il sito web Debian
<a href="$(HOME)/">http://www.debian.org/</a> oppure inviare una email a
&lt;press@debian.org&gt;.</p>
