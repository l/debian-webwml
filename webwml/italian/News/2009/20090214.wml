<define-tag pagetitle>Rilasciata Debian GNU/Linux 5.0</define-tag>
<define-tag release_date>2009-02-14</define-tag>
#use wml::debian::news
#use wml::debian::translation-check translation="1.1" maintainer="Luca Monducci"

<p>Il Progetto Debian è lieto di annunciare il rilascio ufficiale di 
Debian GNU/Linux versione 5.0 (nome in codice <q>lenny</q>), dopo 22 
mesi di sviluppo costante. Debian GNU/Linux è un sistema operativo 
libero che supporta un totale di dodici architetture di processori e 
include gli ambienti desktop KDE, GNOME, Xfce e LXDE. Offre altresì 
compatibilità con FHS v2.3 e programmi sviluppati per la versione 
3.2 di LSB.</p>

<p>Debian GNU/Linux gira su una gamma di computer che va dai palmari 
ai supercomputer e su quasi tutto quello che si trova in mezzo. Sono 
supportate in totale dodici architetture: Sun SPARC (sparc), HP Alpha 
(alpha), Motorola/IBM PowerPC (powerpc), Intel IA-32 (i386), IA-64 
(ia64), HP PA-RISC (hppa), MIPS (mips, mipsel), ARM (arm, armel), IBM 
S/390 (s390), nonché AMD64 e Intel EM64T (amd64).</p>

<p>Questo include il supporto per la piattaforma Orion di Marvell e 
per i dispositivi basati sulla piattaforma Orion, come ad esempio 
QNAP Turbo Station, HP mv2120 e Buffalo Kurobox Pro, così come molti 
netbook, come ad esempio l'Eee PC di Asus. Debian GNU/Linux 5.0 
<q>Lenny</q> contiene altresì gli strumenti di compilazione per 
Emdebian che consentono la cross-compilazione e la riduzione di 
pacchetti sorgenti Debian per adattarsi ai sistemi embedded ARM.</p>

<p>Debian GNU/Linux 5.0 (Lenny) include il nuovo port per ARM EABI, 
<q>Armel</q>. Questo nuovo port fornisce un uso più efficiente dei 
sistemi basati su processori ARM moderni e futuri. Di conseguenza, il 
vecchio port per ARM (arm) è stato ora reso deprecato.</p>

<p>Questo rilascio include l'aggiornamento di numerosi pacchetti 
software, come ad esempio l'ambiente desktop K (KDE) 3.5.10, una 
versione aggiornata dell'ambiente desktop GNOME 2.22.2, l'ambiente 
desktop Xfce 4.4.2, LXDE 0.3.2.1, il desktop GNUstep 7.3, X.Org 7.3, 
OpenOffice.org 2.4.1, GIMP 2.4.7, Iceweasel (una versione senza 
marchio di Mozilla Firefox) 3.0.6, Icedove (una versione senza marchio 
di Mozilla Thunderbird) 2.0.0.19, PostgreSQL 8.3.6, MySQL  
5.0.51a, GNU Compiler Collection 4.3.2, la versione 2.6.26 del kernel 
Linux, Apache 2.2.9, Samba 3.2.5, Python 2.5.2 e 2.4.6, Perl 5.10.0, 
PHP 5.2.6, Asterisk 1.4.21.2, Emacs 22, Inkscape 0.46, Nagios 3.06, 
l'Hypervisor Xen 3.2.1 (supporto dom0 e domU), OpenJDK 6b11 e più di 
23.000 altri pacchetti software pronti da usare (compilati da oltre 
12.000 pacchetti sorgenti).</p>

<p>Con l'integrazione di X.Org 7.3, il server X si configura 
automaticamente con la maggior parte dell'hardware. Nuovi pacchetti 
introdotti consentono un pieno supporto del file system NTFS o l'uso 
immediato della maggior parte di tasti multimediali. Il supporto per 
file con formato Adobe&#174; Flash&#174; è disponibile tramite 
i plugin swfdec o Gnash. Sono stati introdotti miglioramenti in 
generale per i portatili, come il supporto immediato alla scalatura 
della frequenza della CPU. Per il tempo libero sono stati aggiunti 
molti nuovi giochi, inclusi rompicapo e sparatutto in prima persona. Un 
cambiamento notevole è l'introduzione di <q>goplay</q>, un navigatore 
grafico di giochi che offre filtraggio, ricerca, schermate e 
descrizioni per i giochi in Debian.</p>

<p>La disponibilità e l'aggiornamento di OpenJDK, di un compilatore GNU 
per Java, di un interprete bytecode per Java, delle classpath e di 
altre versioni libere della tecnologia Java di Sun, rende possibile la 
messa a disposizione di applicativi basati su Java nell'archivio 
<q>main</q> di Debian.</p>

<p>Un'ulteriore miglioria inerente la sicurezza prevede 
l'installazione da parte del sistema, prima del primo riavvio, degli 
aggiornamenti di sicurezza resi frattanto disponibili, la riduzione, 
nell'installazione standard, di binari con bit setuid root attivato e 
di porte aperte, così come la compilazione di molti pacchetti critici 
per la sicurezza con le funzionalità d'irrobustimento di GCC. Anche 
varie altre applicazioni hanno avuto migliorie specifiche: ad esempio 
PHP è ora compilato con la patch d'irrobustimento Suhosin.</p>

<p>Per gli utenti non anglofoni i sistemi di gestione dei pacchetti 
supportano ora le descrizioni tradotte, le quali vengono mostrate 
automaticamente ai rispettivi utenti, se disponibili.</p>

<p>Debian GNU/Linux può essere installato a partire da vari supporti 
d'installazione, come ad esempio DVD, CD, penne USB e dischetti, 
oppure dalla rete. L'ambiente desktop predefinito, che è contenuto nel 
primo CD, è GNOME. Gli altri ambienti desktop, come ad esempio K (KDE), 
Xfce o LXDE, possono essere installati tramite due nuove immagini CD 
alternative. Sono nuovamente disponibili con Debian GNU/Linux 5.0 CD e 
DVD multiarchitettura, che supportano l'installazione su molteplici 
architetture da un singolo disco, così come dischi Blu-ray, il che 
consente di fornire l'archivio per un'intera architettura su un 
singolo supporto d'installazione.</p>

<p>Inoltre Debian GNU/Linux può anche essere usato direttamente senza 
essere prima installato. Queste immagini speciali, note anche come 
immagini <q>live</q>, sono disponibili per CD, penne USB e diverse forme 
d'installazione via rete. Momentaneamente queste sono disponibili solo per 
le architetture amd64 e i386.</p>

<p>Il processo d'installazione di Debian GNU/Linux 5.0 è stato 
migliorato in molti modi: fra l'altro è stato ripristinato il supporto 
per l'installazione da più di un CD o DVD, il firmware richiesto da 
taluni dispositivi può essere caricato usando un supporto rimovibile e 
inoltre è supportata l'installazione con schermi Braille. Il processo 
di avvio dell'installatore ha parimenti ricevuto molta attenzione: è 
possibile usare un menù grafico per scegliere interfacce e ambienti 
desktop, così come selezionare le modalità per esperti e di 
ripristino. Il sistema d'installazione per Debian GNU/Linux è ora 
tradotto in 63 lingue.</p>

<p>Debian GNU/Linux può essere scaricato già da ora tramite bittorrent 
(il sistema raccomandato), jigdo o HTTP; per maggiori informazioni si 
veda <a href="$(HOME)/CD/">Debian GNU/Linux su CD</a>. Presto 
sarà anche reso disponibile su DVD, CD-ROM e dischi Blu-ray 
presso numerosi <a href="$(HOME)/CD/vendors">rivenditori</a>.</p>

<p>L'aggiornamento a Debian GNU/Linux 5.0 dal rilascio precedente, 
Debian GNU/Linux 4.0 (nome in codice <q>etch</q>), viene effettuato 
automaticamente dal gestore di pacchetti aptitude per la maggior parte 
delle configurazioni, nonché, fino ad un certo punto, anche dal 
gestore di pacchetti apt-get. Come sempre i sistemi Debian GNU/Linux 
possono essere aggiornati senza problemi, sul momento, senza alcuna 
interruzione di servizio forzata, ma si raccomanda fortemente di 
leggere comunque le <a href="$(HOME)/releases/lenny/releasenotes">note 
di rilascio</a> per possibili problemi e istruzioni dettagliate 
inerenti l'installazione e l'aggiornamento. Le note di rilascio 
verranno ulteriormente migliorate e tradotte in ulteriori lingue 
nelle settimane seguenti il rilascio.</p>

<h2>Dedica</h2>

<p>Debian GNU/Linux 5.0 <q>Lenny</q> è dedicato a Thiemo Seufer, uno 
sviluppatore Debian deceduto il 26 dicembre 2008 in un tragico incidente 
d'auto. Thiemo era coinvolto in Debian in molti modi: provvedeva alla 
manutenzione di numerosi pacchetti ed era il sostenitore principale 
del port di Debian verso le architetture MIPS. Era inoltre un membro del 
nostro gruppo del kernel, così come del gruppo dell'installatore Debian. 
I suoi contributi vanno oltre il progetto Debian: ha anche lavorato sul 
port MIPS del kernel di Linux, sull'emulazione MIPS di qemu e a molti 
altri progetti minori, troppi per essere menzionati qui.</p>

<p>Il suo lavoro, la sua dedizione, la sua vasta competenza tecnica e 
la sua capacità di condividere ci mancheranno. I contributi di Thiemo 
non saranno dimenticati. L'alta qualità dei suoi lavori renderà molto 
difficile la sua sostituzione.</p>

<h2>A proposito di Debian</h2>

<p>Debian GNU/Linux è un sistema operativo libero, sviluppato da più 
di un migliaio di volontari da tutto il mondo che collaborano tramite 
Internet. La dedizione di Debian al Software Libero, la sua natura non 
a scopo di lucro e il suo modello di sviluppo aperto la rendono unica 
fra le varie distribuzioni GNU/Linux.</p>

<p>I punti di forza essenziali del progetto Debian sono la sua base di 
volontari, la sua dedizione al Contratto Sociale di Debian e il suo 
impegno per fornire il miglior sistema operativo possibile. Debian 5.0 
rappresenta un ulteriore importante passo in tale direzione.</p>

<h2>Come contattarci</h2>

<p>Per ulteriori informazioni si visiti il sito web di Debian su <a 
href="$(HOME)/">http://www.debian.org/</a> oppure si invii un'email a 
&lt;press@debian.org&gt;.</p>
