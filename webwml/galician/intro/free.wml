#use wml::debian::template title="Que significa libre?" NOHEADER="yes"
#use wml::debian::translation-check translation="1.23"

<H1>Que significa libre? <tt>ou</tt> Que se quere dicir con software libre?</H1>

<P><strong>Nota:</strong> En febreiro de 1998 un grupo moveuse para substituír
o termo «<a href="http://www.gnu.org/philosophy/free-sw">software libre</a>»
por «<a href="https://opensource.org/docs/definition.html">software de código
aberto</a>». Ambos se refiren en esencia ao mesmo.

<P>Moita xente que chega nova ao software libre atópase confusa porque a
palabra «libre» no termo «software libre» non se usa da forma que esperan. Para
eles o termo «libre» significa «gratis». Un dicionario inglés lista polo menos
vinte definicións distintas para o termo «libre». Só unha delas é «gratis». As
demais refírense á liberdade e á falta de restricións. Cando falamos de <em>
software libre</em> falamos de liberdade, non do prezo.

<P>O software que é libre só no sentido de que non ten que pagar por usalo,
dificilmente se pode considerar libre. Pode que lle prohiban prestalo, e
con case total seguridade lle impedirán melloralo. O software cunha licenza
gratuíta é normalmente unha arma nunha campaña de márketing para promocionar
un produto relacionado ou para sacar a un competidor do mercado. Non hai
ningunha garantía de que vaia permanecer libre.

<P>O software libre de verdade sempre é libre. O software que pasa ó dominio
público pode ser usado en aplicativos non libres. Calquera mellora que se lle
faga será perdida pola sociedade. Para permanecer libre, o software debe ser
rexistrado e licenciado.

<P>Para os non iniciados, un software é libre ou non o é. Na vida
real isto é moito máis complicado. Para entender o que implica cando a xente
fala de software libre debemos dar unha volta polo mundo das licenzas de
software.

<P>Os dereitos de autor son un método para protexer os dereitos do creador de
certos tipos de traballos. Na maioría dos países, o software que se escribe ten
dereitos de autor automaticamente. Unha licenza é a forma que ten o autor para
permitir o uso da súa creación (software neste caso) por outros, de forma que
lles resulte aceptable. É responsabilidade do autor incluír unha licenza que
declare en que forma o software pode ser usado. Para ver unha discusión formal
sobre os dereitos de autor consulte
<A HREF="https://www.copyright.gov/">https://www.copyright.gov/</A>.

<P>Por suposto, diferentes circunstancias precisan diferentes licenzas.
As compañías de software buscan protexer os seus negocios, polo que só publican
código compilado (que non é lexible por humanos) e poñen moitas restricións
sobre o uso do software. Por outra banda, os autores de software libre buscan
normalmente unha combinación do seguinte:

<UL>

<LI>Non permitir o uso do seu código en software privativo. Xa que publican o
seu código para o uso de todo o mundo, non queren que outros o rouben. En ese
caso, o uso do código vese como unha confianza: podes usalo, sempre que xogues
cas mesmas regras.

<LI>Protexer a identidade da autoría do código. A xente está moi orgullosa do
seu traballo e non quere que veña ninguén a quitar o seu nome e reclamar que
o escribiu el.

<LI>Distribución do código fonte. Un dos problemas ca maioría do código
comercial é que non podes arranxar fallos ou personalizalo xa que o código fonte
non está dispoñíbel. Moitas licenzas libres obrigan á distribución do código
fonte. Isto protexe ao usuario permitíndoo personalizar o software segundo as
súas necesidades.

<LI>Forzar calquera obra que inclúa parte do seu traballo (chámanselle
<em>traballos derivados</em> nas discusións dos dereitos de autor) a usar a
mesma licenza.
</UL>

<P>Moita xente escribe a súa propia licenza. Isto non está ben visto,
xa que escribir unha licenza que faga o que un quere implica asuntos sutís.
A miúdo a redacción é ambigua, ou créanse condicións en conflito con outras.
Escribir unha licenza que se teña que defender nun xulgado é inda máis
difícil. Afortunadamente, xa existen diversas licenzas escritas que
probablemente fagan o que quere.

<P>Tres das licenzas máis difundidas son:

<UL>
<LI>A <A HREF="http://www.gnu.org/copyleft/gpl.html">GNU General Public
License (GPL)</A>. Pode atoparse información básica sobre licenzas de
software e unha copia da licenza no
<A HREF="http://www.gnu.org/copyleft/copyleft">sitio web de GNU</A>.
Esta é a licenza libre máis comunmente usada en todo o mundo.

<LI><A HREF="https://opensource.org/licenses/artistic-license.php">Licenza artística</A>.

<LI><A HREF="$(HOME)/misc/bsd.license">Licenza BSD</A>.
</UL>
<!--
Clearly, no single license will fit everyone's needs. To help people select
the license that is most appropriate for them, you might like to look at
our <A HREF="license_disc">comparison of common Free Software licenses</A>.
-->

<P>Algunhas das características que estas licenzas teñen en común.

<UL>
<LI>Pode instalar o software en tantas máquinas como queira.
<LI>O software pode ser usado por calquera número de persoas ao mesmo tempo.
<LI>Pode facer tantas copias do software como queira e darllas a quen queira
(distribución libre ou aberta).
<LI>Non hai restricións para modificar o software (excepto por manter certos
avisos intactos).
<LI>Sen restricións para distribuír ou incluso vender o software.
</UL>

<P>Este último punto, que permite vender o software a cambio de cartos, parece
ir en contra da idea de software libre, pero é realmente unha das súas fortalezas.
Xa que a licenza permite unha distribución libre, unha vez que unha persoa
obteña unha copia poderá distribuíla ela mesma. Poderá incluso tratar de
vendela. Na práctica, a copia electrónica de software non ten esencialmente
ningún custo. A oferta e a demanda manterá o custo baixo. Se resulta convínte
para un software moi grande, ou un agregado de software, ser distribuído sobre
algún soporte, como un CD, o vendedor é libre de cobrar o que considere. Se o
marxe de beneficio é demasiado alto, aparecerán novos vendedores no mercado e
a competencia baixará os prezos. Como resultado, pode mercar unha publicación
de Debian en CDs por só uns poucos euros.

<P>Inda que o software libre non está totalmente libre de restricións (so
algo no dominio público o está), dálle ao usuario a flexibilidade de facer o que
precisa para traballar. Ao mesmo tempo, protexe os dereitos do autor. Iso é
liberdade.

<P>O proxecto Debian apoia o software libre. Xa que se usan moitas licenzas
diferentes no software, desenvolvéronse unhas directrices, as
<A HREF="../social_contract#guidelines">directrices de software libre de Debian (DFSG)</A>
, para ter unha definición razoable do que constitúe software libre. A
distribución principal (main) de Debian só permite software que cumpra cas
DFSG.
