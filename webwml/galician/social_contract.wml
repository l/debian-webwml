#use wml::debian::template title="Contrato social de Debian" BARETITLE=true
#use wml::debian::translation-check translation="1.27" maintainer="Jorge Barreiro González"

{#meta#:
<meta name="keywords" content="social contract, dfsg, social contract,
dfsg, dfsg, debian social contract, dfsg">
:#meta#}

#  Original document: contract.html
#  Author           : Manoj Srivastava ( srivasta@tiamat.datasync.com )
#  Created On       : Wed Jul  2 12:47:56 1997

<p>
  Versión 1.1 ratificada o 26 de abril de 2004. Substitúe a
  <a href="social_contract.1.0">Versión 1.0</a>, ratificada o 5 de Xullo de
1997.
</p>

<p>Debian, os produtores do sistema Debian, crearon o <strong>contrato social
de Debian</strong>. As <a href="#guidelines">directrices de software libre
de Debian (DFSG)</a>, que son parte do contrato e foron inicialmente
deseñadas como un conxunto de obrigacións que aceptamos acatar, foron adoptadas
 pola comunidade de software libre como a base da 
<a href="http://opensource.org/docs/osd">defición de código aberto</a>.</p>

<hr />
    <h2><q>Contrato social</q> ca comunidade de software libre</h2>

    <ol>
      <li>
	<strong>Debian permanecerá 100% libre</strong>
  <p>
    Proporcionamos as directrices que usamos para determinar se un traballo é
<q><em>libre</em></q> no documento titulado <q><cite>The Debian Free Software
Guidelines (As directrices de software libre de Debian)</cite></q>. Prometemos
que o sistema Debian e todos os seus compoñentes serán libres de acordo con
esas directrices. Apoiaremos á xente que cree ou use tanto traballos libres
como non libres en Debian. Nunca faremos que o sistema requira un compoñente
non libre.
	</p>
      </li>
      <li><strong>Contribuiremos á comunidade de software libre</strong>
	<p>
    Cando escribimos novos compoñentes do sistema Debian, licenciarémolo de
forma consiste cas directrices de software libre de Debian. Faremos o mellor
sistema que poidamos de forma que os traballos libres sexan amplamente
distribuídos e usados. Comunicaremos asuntos como arranxos de fallos, melloras
e peticións dos usuarios aos <q><em>autores orixinais</em></q> dos traballos
incluídos no noso sistema.
	</p>
      </li>
      <li><strong>Non agocharemos os problemas</strong>
	<p>
    Manteremos a base de datos de informes de fallos completa aberta ao público
para consultar en todo momento. Os informes que a xente cubra en liña serán
visíbeis aos demais sen demora.
	</p>
      </li>
      <li><strong>As nosas prioridades son os usuarios e o software
libre</strong>
	<p>
    Guiarémonos polas necesidades dos nosos usuarios e da comunidade de
software libre. Poremos o seu interese de primeiro das nosas prioridades.
Apoiaremos as necesidades dos nosos usuarios para operar en moitos tipos
diferentes de ambientes de computación. Non poremos obxección a traballos non
libres pensados para se usados en sistemas Debian, nin trataremos de poñer unha
taxa á xente que cree ou use eses traballos. Permitiremos a outros crear
distribucións contendo tanto o sistema Debian e outros traballos, sen tasas
pola nosa parte. En persecución de estes obxectivos proporcionaremos un sistema
integrado de materiais de alta calidade sen restricións legais que preveñan
estes usos do sistema.
	</p>
      </li>
      <li><strong>Traballos que non cumpren os nosos estándares de software
libre</strong>
	<p>
    Sabemos que algúns dos nosos usuarios precisan do uso de traballos que non
seguen as directrices de software libre de Debian. Para estes traballos creamos
as áreas <q><code>contrib</code></q> e <q><code>non-free</code></q> no noso
arquivo. Os paquetes en estas áreas non son parte do sistema Debian, inda que
estean configuradas para usar con Debian. Pedimos aos creadores de CDs que lean
as licenzas dos paquetes en estas áreas e determinen se poden distribuír os
paquetes nos seus CDs. De esta maneira, inda que os traballos non libres non
son parte de Debian, asistimos no seu uso e proporcionamos unha infraestrutura
para os paquetes non libres (como o sistema de seguimento de fallos ou as
listas de correo).
	</p>
      </li>
    </ol>
<hr />
<h2 id="guidelines">As directrices de software libre de Debian (The Debian Free
Software Guidelines -DFSG)</h2>
<ol>
   <li><p><strong>Libre redistribución</strong></p>
     <p>A licenza dun compoñente de Debian non poderá restrinxir a ningunha
parte de vender ou dar o software como compoñente de unha distribución de
agregación de software que contén aplicativos de diversas fontes. A licenza non
debe esixir compensación por dereitos de autor ou outras taxas por unha venta
de este tipo.</p></li>
   <li><p><strong>Código fonte</strong></p>
     <p>O aplicativo debe incluír o código fonte, e debe permitir a
distribución tanto como código fonte como en forma compilada.</p></li>
   <li><p><strong>Traballos derivados</strong></p>
     <p>A licenza debe permitir modificacións e traballos derivados, e debe
permitirlles ser distribuídos baixo os mesmos termos que a licenza do software
orixinal.</p></li>
   <li><p><strong>Integridade do código fonte do autor</strong></p>
     <p>A licenza poderá restrinxir o código fonte de ser distribuído en forma
modificada _<strong>só</strong>_ se a licenza permite a distribución de
<q><tt>ficheiros de parches</tt></q> co código fonte co propósito de
modificar o aplicativo á hora de construílo. A licenza debe permitir
explicitamente a distribución de software construído a partir de código fonte
modificado. A licenza pode requirir que os traballos derivados leven un nome
distinto ou un número de versión distinto que o software orixinal. (<em>Isto é
un compromiso. O grupo Debian anima aos autores a non restrinxir a modificación
de ningún ficheiro, código fonte ou binario.</em>)</p></li>
   <li><p><strong>Non discriminación de persoas ou grupos</strong></p>
     <p>A licenza non debe discriminar ningunha persoa ou grupos de
persoas.</p></li>
   <li><p><strong>Non discriminación por campo de aplicación</strong></p>
     <p>A licenza non debe restrinxir a ninguén de facer uso do aplicativo en
un campo concreto. Por exemplo, non debe restrinxir ao aplicativo de ser usado
en un negocio, ou de ser usado en investigación xenética.</p></li>
   <li><p><strong>Distribución da licenza</strong></p>
     <p>Os dereitos asociados ao aplicativo deben aplicar a todo aquel a quen
se lle redistribúa, sen necesidade da execución de ningunha licenza adicional
pola súa parte.</p></li>
   <li><p><strong>A licenza non debe ser específica para Debian</strong></p>
     <p>Os dereitos asociados ao aplicativo non deben depender de que o
programa sexa parte do sistema Debian. Se o aplicativo se extrae de Debian e se
usa ou distribúe sen Debian, pero sempre dentro dos termos da licenza do
aplicativo, todas as partes as que se redistribúa o aplicativo deben ter os
mesmos dereitos que son concedidos en conxunción co sistema Debian.</p></li>
   <li><p><strong>A licenza non debe contaminar outro software</strong></p>
     <p>A licenza non debe por restricións a outro software que se distribúa
co software licenciado. Por exemplo, a licenza non debe insistir en que todos
os outros programas cos que sexa distribuído no mesmo medio deben ser software
libre.</p></li>
   <li><p><strong>Exemplos de licenzas</strong></p>
     <p>As licenzas <q><strong><a
href="http://www.gnu.org/copyleft/gpl.html">GPL</a></strong></q>,
     <q><strong><a href="misc/bsd.license">BSD</a></strong></q>, e
     <q><strong><a href="http://perldoc.perl.org/perlartistic.html">Artistic
</a></strong></q> son exemplos de licenzas que consideramos
<q><em>libres</em></q>.</p></li>
</ol>

<p><em>O concepto de estabelecer o noso <q>contrato social ca comunidade de
software libre</q> foi suxerido por Ean Schuessler. Bruce Perens creou un
borrador de este documento, que foi refinado por outros desenvolvedores de
Debian en unha conferencia por correo electrónico que durou todo un mes, en
Xuño de 1997, e despois foi
<a
href="http://lists.debian.org/debian-announce/debian-announce-1997/msg00017.html">\
aceptada</a> como a política publicamente estabelecida do proxecto
Debian.</em></p>

<p><em>Máis tarde Bruce Perens quitou as referencias específicas a Debian das
directrices de software libre de Debian para crear a 
<a href="http://opensource.org/docs/definition.php"><q>definición de sofware
libre</q></a>.</em></p>

<p><em>Outras organizacións poden basearse en este documento. Se o fan, por
favor, fagan referencia ao proxecto Debian.</em></p>
