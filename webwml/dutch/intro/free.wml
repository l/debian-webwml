#use wml::debian::template title="Wat betekent vrij?" NOHEADER="yes"
#use wml::debian::translation-check translation="1.15"

<H1>Wat betekent <em>vrij</em>?<br>
<tt>of</tt>Wat wordt met <em>vrije software</em> bedoeld?</H1>

<P><strong>NB:</strong> In februari 1998 is een groep mensen begonnen de
term "<a href="http://www.gnu.org/philosophy/free-sw.nl.html">Free
Software (Vrije Software)</a>" te vervangen door "<a
href="http://www.opensource.org/docs/definition.html">Open Source
Software</a>". Zoals in de discussie hieronder duidelijk zal worden,
wordt met beide termen in wezen hetzelfde bedoeld.

<p>Mensen die onbekend zijn met vrije software vinden de (Engelse)
terminologie vaak verwarrend. Het Engelse woord "free" heeft namelijk
verschillende betekenissen, waarvan de belangrijkste "vrij" en "gratis"
zijn. Als we het over <em>Free Software</em> hebben, bedoelen we "vrij"
en niet "gratis".

<p>Software die alleen "free" is in de betekenis van <em>gratis</em>, is
nauwelijks <em>vrij</em>. Het mag je verboden worden de software verder
te verspreiden en je mag het vrijwel zeker niet zelf aanpassen of
verbeteren. Software die gratis in licentie wordt gegeven is over het
algemeen een middel om in een marketingcampagne een ander, gerelateerd
product aan te prijzen of een kleinere concurrent uit de markt te
drukken. Er is geen enkele garantie dat de software altijd gratis zal
blijven.

<p>Terwijl gratis software dus niet voor altijd gratis hoeft te blijven,
blijft vrije software wel altijd vrij. Software dat in het publieke
domein zit (zogenaamde <em>public domain software</em>) kan in
niet-vrije programma's worden gestopt. Alle verbeteringen die dan worden
gemaakt, zijn verloren voor de gemeenschap. Om vrij te blijven, moet
software dus een goed copyright hebben en onder de juiste licentie
worden verspreid.

<p>Op het eerste gezicht is een stuk software ofwel vrij, of het is dat
niet. In het echte leven is het echter vele malen meer gecompliceerd dan
dat. Om te begrijpen wat mensen bedoelen wanneer ze software "vrij"
noemen, moeten een klein uitstapje maken naar de wereld van
software-licenties.

<p>Copyrights zijn een methode om de rechten van de maker van bepaalde
werken (zoals artikelen, boeken en ook software) te beschermen. In de
meeste landen (waaronder Nederland en Belgi&euml;) valt software die
iemand schrijft automatisch onder het copyright van die persoon. Een
licentie is de manier waarop de auteur aan anderen toestemming geeft
voor gebruik van zijn creatie (in dit geval software) onder voorwaarden
die hij acceptabel vindt. Het is aan de auteur om een licentie af te
geven die verklaart op welke manier de software mag worden gebruikt.
Voor een verdere uitleg van copyright, zie <A
HREF="http://www.copyright.gov/">http://www.copyright.gov/</A>.

<p>het spreekt vanzelf dat verschillende situaties verschillende
licenties vereisen. Softwarebedrijven willen hun bezittingen beschermen
en daarom geven ze alleen gecompileerde code vrij die voor mensen niet
leesbaar is en leggen ze veel beperkingen op voor het gebruik van hun
software. Auteurs van vrije software daarentegen zijn over het algemeen
op zoek naar een combinatie van enkele van de volgende punten:
<UL>
<LI>Het verbieden van het gebruik van hun code in propri&euml;taire
    software. Aangezien ze hu code vrijgeven aan iedereen om te
    gebruiken, willen ze niet dat anderen het programma stelen. In dit
    geval wordt het gebruik van de code gezien als een vertrouwensband:
    je mag de code gebruiken zolang je je aan dezelfde regels houdt.
<LI>Het beschermen van de identiteit van de auteur. Mensen zijn erg
    trots op hun werk en willen niet dat iemand anders hun naam verwijdert
    of claimt zelf de code te hebben geschreven.
<LI>Distributie van de broncode. Een van de problemen van de
    meeste propri&euml;taire code is dat het niet mogelijk is om fouten in de
    software te verbeteren of de software aan uw eigen wensen aan te
    passen, omdat de broncode niet beschikbaar is. Het is ook mogelijk
    dat het bedrijf besluit om de hardware die u gebruikt niet langer te
    ondersteunen. Veel vrije licenties eisen dat de broncode van de
    software gedistribueerd moet worden.  Dit beschermt de gebruiker
    door hem de gelegenheid te geven om software aan te passen aan zijn
    behoeften. Het heeft nog andere gevolgen die later besproken worden.
<LI>Het afdwingen dat ieder programma dat (een deel van) hun werk gebruikt
    (dit wordt een <em>afgeleid werk</em> genoemd) uitgebracht wordt onder
    dezelfde licentie. 
</UL>

<p>Veel mensen schrijven hun eigen licentie. Dat wordt echter met argusogen
bekeken omdat bij het schrijven van een licentie die doet wat je wilt,
heel wat subtiele zaken komen kijken. Te vaak is de gebruikte
verwoording onduidelijk of zijn bepaalde situaties in conflict met elkaar.
Gelukkig zijn er al een aantal licenties geschreven die waarschijnlijk
geschikt zijn voor uw doelen. 

<P>Drie van de meest gebruikte licenties zijn:
<UL>
<LI>De <A HREF="http://www.gnu.org/copyleft/gpl.html">GNU Generale Publieke
    Licentie (GPL)</A>. Goede achtergrondinformatie over
    softwarelicenties en een kopie van de licentie kunt u vinden op <a
    HREF="http://www.gnu.org/copyleft/copyleft.html">de GNU website</A>.
    Er is ook een <a
    href="http://users.skynet.be/xterm/gpld.txt">onoffici&euml;le
    Nederlandse vertaling</A> van de GPL beschikbaar. De GPL is
    wereldwijd de meest gebruikte vrij licentie.
<LI><A HREF="http://language.perl.com/misc/Artistic.html">Artistieke
    Licentie</A>.
<LI><A HREF="../misc/bsd.license">BSD stijl licentie</A>.
</UL>

<P>Deze licenties komen op de volgende punten overeen:
<UL>
<LI>De software mag op zoveel machines worden ge&iuml;nstalleerd als u
    wilt.
<LI>De software mag door een oneindig aantal mensen tegelijk worden
    gebruikt.
<LI>U mag zoveel kopie&euml;n van de software maken als u wilt en u mag
    deze weggeven aan wie u maar wilt (<em>vrije</em> of <em>open</em> 
    distributie).
<LI>Er zijn geen beperkingen op het veranderen van de software (met de
    uitzondering dat bepaalde teksten intact moeten worden gelaten).
<LI>Er is geen beperking op het verspreiden, of zelfs verkopen, van de
    software. 
</UL>

<p>Dit laatste punt, dat het verkopen van de software voor geld is
toegestaan, lijkt in strijd te zijn met het idee van vrije software. Het
is echter een van haar sterke punten. Aangezien de licentie gratis
verspreiding toestaat, kan iedereen die een kopie van de software heeft
deze zelf verder verspreiden. Het is zelfs mogelijk om de software te
verkopen. In de praktijk kost het maken van een digitale kopie van
software vrijwel niets. Vraag en aanbod houden de prijs laag. Als het
handig is om een groot stuk software of een verzameling van software te
verspreiden via een vast medium, zoals een CDROM, mag de verkoper
iedere prijs vragen die hij wil. Als de winstmarge echter te hoog is,
zullen andere verkopers op de markt verschijnen en de prijs zal zakken
door de concurrentie. Hierdoor is het mogelijk om een volledige
distributie van Debian op CDROM te krijgen voor minder dan EUR10.

<p>Hoewel vrije software niet helemaal vrij van beperkingen is (alleen
software in het publieke domein is dat) geeft het de gebruiker de
flexibiliteit om te doen wat nodig is om zijn werk gedaan te krijgen.
Tegelijkertijd worden de rechten van de auteur beschermd. Dat is pas
vrijheid.

<p>Debian is een groot voorstander van vrije software. Omdat er vele
verschillende licenties worden gebruikt voor software, is een aantal
regels, de <A HREF="../social_contract#guidelines">Debian Richtlijnen
voor Vrije Software (DFSG)</a> bedacht om een redelijke definitie te
geven van vrije software. Alleen software die aan de DFSG voldoet wordt
toegelaten tot de primaire distributie van Debian. 
