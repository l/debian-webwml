#use wml::debian::template title="Checklist voor het opzetten van een stand"
# $Id$
#use wml::debian::translation-check translation="1.21"

# Last Translation update by $Author$
# Last Translation update at $Date$

<p>Deze lijst tracht mensen te helpen die een stand voor het Debian-project 
willen organiseren op een beurs. Stuur commentaar naar
<a href="mailto:events@debian.org">events@debian.org</a>.
</p>

<h3>Een stand organiseren</h3>

<p>Dit is een geordende lijst. Echter, sommige zaken kunnen parallel worden 
uitgevoerd, natuurlijk kunnen sommige andere in een andere volgorde worden
uitgevoerd.
</p>

<ol>

<li> Indien u op de hoogte bent van een gebeurtenis waaraan Debian
	 eventueel zou kunnen deelnemen, mail dan naar
	 <a href="eventsmailinglists">debian-events-&lt;region&gt;</a>.
	 Dit geldt ook als u niet zelf zinnens bent een stand te houden.

<li> Een stand houden heeft enkel zin als er twee of meer mensen
     het werk kunnen delen. Overweeg om hulp te vragen op
     <a href="eventsmailinglists">debian-events-&lt;region&gt;</a>
     als u te weinig hulp heeft. Indien niemand anders kan of wil
     helpen, heroverweegt u best het houden van een stand.
</li>

<li> Als er enkele mensen bereid zijn om te helpen met de stand, 
     vergewis u er dan van dat u over minstens één machine kunt
     beschikken om een demonstratie van Debian te geven. Een
     mogelijkheid is om gebruik te maken van de evenementenkoffer
     van Debian die voor dergelijke zaken bedoeld is. Vraag hem
     aan op events@debian.org. Indien u over geen enkele machine
     kunt beschikken, heroverweegt u beter het houden van de stand,
     want zonder machines zou het nogal een lege bedoening zijn.
</li>

<li> Nu er èn mensen èn machines beschikbaar zijn, is het tijd om de
     administratie te vragen voor een gratis stand voor het project.
</li>

<li> Talrijke ervaringen met evenementen hebben geleerd dat het
     nuttig kan zijn om het evenement te coördineren op
     Debian Wiki aan de hand van het formulier op <a
     href="https://wiki.debian.org/DebianEvents#Adding_a_new_event">de
     pagina Debian evenementen</a> aldaar.
</li>

<li> Verzeker u ervan dat de stand werkelijk meubilair zal hebben.
</li>

<li> Verzeker u ervan dat de stand stroom zal hebben.
</li>

<li> Controleer of er muren zullen zijn om posters tegen te hangen.
</li>

<li> Als er een mogelijkheid is voor een gratis Internetverbinding of een 
     verbinding tegen lage kost, vraag die dan aan als u het nuttig acht voor
     de stand.
</li>

<li> Als er posters kunnen gebruikt worden, controleer dan of u grote posters
     kunt afprinten of misschien kunnen er enkele naar u worden verstuurd 
     (bekijk <a href="material">materiaal voor standen</a>).
</li>

<li> Controleer of u flyers kunt ontwerpen en printen zodat bezoekers enkele
     mee kunnen nemen. (Bekijk <a href="material">materiaal voor standen</a>).
</li>

# <--<li> Als het een grote beurs is, controleer dan of er niemand CD's wilt 
#     produceren voor bezoekers. Controleer of u geen sponsors kunt vinden om 
#     te betalen voor de productie zodat bezoekers ze kunnen meenemen zonder
#     betaling. Controleer dat het weggeven van enkel-binaire CD's in 
#     <a href="$(HOME)/CD/vendors/legal">overeenstemming</a> is met de licentie
#     van de verspreide software.
#</li>--Hiertegen is men opgekomen, althans in Duitsland. Dit zou
# herschreven moeten worden. -->

<li> Als er iemand op de stand zal zijn die een voordracht kan geven over 
     Debian in het algemeen of over een specifieke invalshoek van het project,
     vraag die dan om de administratie te contacteren met de vraag of ze de
     voordracht willen aanvaarden. In elk geval kunt u deze voordracht houden
     in de stand, zorg dat u de planning op voorhand (de eerste dag) bekend
     maakt zodat mensen ervan weten. 
</li>

<li> Ook als er geen formele voordracht wordt gepland, kunt u de administratie
     vragen om een lokaal om een 'Birds of a Feater (BOF)' te organiseren.
     Een BOF is een informele samenkomst tussen ontwikkelaars en gebruikers 
     zonder planning, waar iedereen om het even welke vraag kan stellen. Ze
     zijn zeer verhelderend omdat ontwikkelaars de kans krijgen om te weten
     te komen wat mensen denken en deze mensen krijgen een antwoord op de 
     vragen die ze hebben.
</li>

<li> Onderhandel met de administratie over het aantal tafels en stoelen die 
     vereist zijn voor de stand.
</li>

<li> Verzeker u ervan dat er genoeg verlengkabels zullen zijn op de stand zodat
     de machines werkelijk kunnen aangezet worden.
</li>

<li> Verzeker u ervan dat er genoeg netwerkkabels en hubs/switches zullen zijn
     op de stand zodat de computers verbonden kunnen worden &mdash; en dat ze
     indien mogelijk kunnen verbonden worden met 'upstream'.
</li>

<li> Kale tafels zien er niet uit, u kunt misschien witte (papieren) 
     tafelkleden gebruiken zodat de stand er professioneler uit ziet.
</li>

<li> Als u iets wilt verkopen (t-shirts, cd's, pins, etz.), moet u eerst de
     administratie contacteren om te zien of dit wel is toegestaan. Er zijn 
     enkele grote evenementen waar absoluut niets mag verkocht worden.
</li>

<li> Als de administratie akkoord gaat dat u verkoopt op de stand, moet u 
     nagaan of er een lokale wet is die dit verbiedt (vooral als het 
     evenement plaats vindt op zondag). Misschien kan de administratie van het
     evenement helpen.
</li>

<li> Als u verkoopt, mag u er niet de nadruk op leggen op de stand. Het kan 
     misschien ook vreemd overkomen als u voor een gratis stand enz. vraagt en
     dan <q>veel</q> geld verdient door te verkopen op de stand.
</li>

<li> Op enkele evenementen is er een bijeenkomst gepland voor sprekers en
     bezoekers. Controleer of er één zal zijn en hoe u kunt deelnemen als u
     geïnteresseerd bent. Als een vuistregel is zo'n bijeenkomst meestal
     leuk omdat u er mensen van andere projecten en bedrijven ontmoet en 
     kunt ontspannen van de stressvolle beurs.
</li>

<li> Verzeker u ervan om genoeg fingerprints van uw GnuPG-sleutel mee te nemen
     zodat anderen ze kunnen <a href="keysigning">tekenen</a>. Vergeet ook 
     geen identiteitskaart of rijbewijs om uw identiteit te kunnen verifiëren.
</li>

<li> Als u geld kan bemachtigen om meer dingen te doen op de stand, lees dan
     enkele goede ideeën over <a href="material">handel drijven op standen</a>.
</li>

<li> Wanneer mensen en machines beschikbaar zijn, verzeker u er dan van dat 
     alle mensen in de stand de machines kunnen hanteren. Dit vereist een 
     demo-account met een gekend wachtwoord voor alle mensen in de stand. Dit 
     account moet toestaan om <code>sudo apt-get</code> uit te voeren als de
     machines verbonden zijn met het netwerk en toegang hebben tot een 
     Debian-spiegelserver.
</li>

<li> Het zou leuk zijn als iemand van de stand een kort rapport zou 
     schrijven na het evenement, zodat
     <a href="$(HOME)/News/weekly/">Debian Wekelijks Nieuws</a> er
     achteraf over zou kunnen berichten.
</li>

</ol>

<p>E-mails over organisatie van de stand en voordrachten zouden gestuurd moeten
worden naar één van de <a href="booth#ml">mailinglijsten</a> zodat ze publiek
zijn, gearchiveerd worden en meer geïnteresseerde mensen kunnen aantrekken.
</p>

<p>Als u dergelijke e-mails niet naar een publieke lijst wilt sturen, dan kunt
u ze altijd naar events@debian.org sturen zodat we enkele tips kunnen geven
indien vereist of nuttig. We zullen echter niet in contact treden met de 
administratie om uw inspanningen niet te niet te doen.</p>

<h3>De stand opzetten</h3>

<ul>

<li> Als u een professionele stand wilt opzetten, is het altijd goed om weten
     waar u jassen, overbodige schoenen, drank en andere dingen kunt plaatsen.
     Contacteer de administratie om te weten of er een kleine ruimte voor zal
     zijn.

<li> Controleer bij de administratie hoe u bij de stand kan voordat de stand
     geopend is voor publiek. Sommige beurzen vereisen speciale toegangskaarten.

<li> Op de beurs zou de ratio van ontwikkelaars per bezoeker niet groter mogen
     zijn dan twee (2.0). Het is leuk om een stand te hebben vol met mensen, 
     maar het is niet erg uitnodigend als de stand al opgevuld is met 
     Debian-mensen en er geen bezoeker meer bij kan.

<li> Vergeet niet om een groepsfoto te maken van alle Debian-mensen die 
     meehelpen. Dit is al regelmatig vergeten, maar het helpt om gezichten 
     met namen te associëren terwijl het Debian ook minder anoniem maakt.

<li> Laat geen met afval gevulde stand achter op het einde van de dag of de
     show.

</ul>

