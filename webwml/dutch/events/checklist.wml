#use wml::debian::template title="Checklist voor een booth"
# $Id$
#use wml::debian::translation-check translation="1.16"

# Last Translation update by $Author$
# Last Translation update at $Date$

<p>Deze lijst tracht mensen te helpen die een booth voor het Debian-project 
wil organiserenn op een beurs. Stuur commentaar naar
<a href="mailto:events@debian.org">events@debian.org</a>.
</p>

<h3>Een booth organiseren</h3>

<p>Dit is een geordende lijst. Echter, sommige zaken kunnen parallel worden 
uitgevoerd, natuurlijk kunnen sommige andere in een andere volgorde worden
uitgevoerd.
</p>

<ol>

<li> Zijn er andere mensen die ook een booth willen opzetten voor Debian?
     Het is enkel zinvol als er twee of meer mensen geïnteresseerd zijn. Als er
     niemand wil of kan helpen, vergeet het dan maar.

<li> Nu er mensen zijn die willen helpen, zullen sommige van hen een machine
     meebrengen? Indien niet, vergeet het dan maar, want zonder machines zal
     het nogal leeg zijn.

<li> Nu dat er èn mensen èn machines beschikbaar zijn, is het tijd om de
     administratie te vragen voor een gratis booth voor het project.

<li> Verzeker u ervan dat de booth werkelijk meubilair zal hebben.

<li> Verzeker u ervan dat de booth stroom zal hebben.

<li> Controleer of er muren zullen zijn om posters tegen te hangen.

<li> Als er een mogelijkheid is voor een gratis Internetverbinding of een 
     verbinding tegen lage kost, vraag die dan aan als u het nuttig acht voor
     de booth.

<li> Als er posters kunnen gebruikt worden, controleer dan of u grote posters
     kunt afprinten of misschien kunnen er enkele naar u worden verstuurd 
     (bekijk <a href="material">materiaal voor booths</a>).

<li> Controleer of u flyers kunt ontwerpen en printen zodat bezoekers enkele
     mee kunnen nemen. (Bekijk <a href="material">materiaal voor booths</a>).

<li> Als het een grote beurs is, controleer dan of er niemand CD's wilt 
     produceren voor bezoekers. Controleer of u geen sponsors kunt vinden om 
     te betalen voor de productie zodat bezoekers ze kunnen meenemen zonder
     betaling. Controleer dat het weggeven van enkel-binaire CD's in 
     <a href="$(HOME)/CD/vendors/legal">overeenstemming</a> is met de licentie
     van de verspreide software.

<li> Als er iemand op de booth zal zijn die een voordracht kan geven over 
     Debian in het algemeen of over een specifieke invalshoek van het project,
     vraag die dan om de administratie te contacteren met de vraag of ze de
     voordracht willen aanvaarden. In elk geval kunt u deze voordracht houden
     in de booth, zorg dat u de planning op voorhand (de eerste dag) bekend
     maakt zodat mensen ervan weten. 

<li> Ook als er geen formele voordracht wordt gepland, kunt u de administratie
     vragen om een lokaal om een 'Birds of a Feater (BOF)' te organiseren.
     Een BOF is een informele samenkomst tussen ontwikkelaars en gebruikers 
     zonder planning, waar iedereen om het even welke vraag kan stellen. Ze
     zijn zeer verhelderend omdat ontwikkelaars de kans krijgen om te weten
     te komen wat mensen denken en deze mensen krijgen een antwoord op de 
     vragen die ze hebben.

<li> Contacteer events@debian.org zodat we het evenement kunnen toevoegen aan
     onze evenementenpagina's.

<li> Onderhandel met de administratie over het aantal tafels en stoelen die 
     vereist zijn voor de booth.

<li> Verzeker u ervan dat er genoeg verlengkabels zullen zijn op de booth zodat
     de machines werkelijk kunnen aangezet worden.

<li> Verzeker u ervan dat er genoeg netwerkkabels en hubs/switches zullen zijn
     op de booth zodat de computers verbonden kunnen worden - en dat ze indien
     mogelijk kunnen verbonden worden met 'upstream'.

<li> Kale tafels zien er niet uit, u kunt misschien witte (papieren) 
     tafelkleden gebruiken zodat de booth er professioneler uit ziet.

<li> Als u iets wilt verkopen (t-shirts, cd's, pins, etz.), moet u eerst de
     administratie contacteren om te zien of dit wel is toegestaan. Er zijn 
     enkele grote evenementen waar absoluut niets mag verkocht worden.

<li> Als de administratie akkoord gaat dat u verkoopt op de booth, moet u 
     nagaan of er een lokale wet is die dit verbiedt (vooral als het 
     evenement plaats vindt op zondag). Misschien kan de administratie van het
     evenement helpen.

<li> Als u verkoopt, mag u er niet de nadruk op leggen op de booth. Het kan 
     misschien ook vreemd overkomen als u voor een gratis booth enz. vraagt en
     dan "veel" geld verdient door te verkopen op de booth.

<li> Op enkele evenementen is er een bijeenkomst gepland voor sprekers en
     bezoekers. Controleer of er één zal zijn en hoe u kunt deelnemen als u
     geïnteresseerd bent. Als een vuistregel is zo'n bijeenkomst meestal
     leuk omdat u er mensen van andere projecten en bedrijven ontmoet en 
     kunt ontspannen van de stressvolle beurs.

<li> Verzeker u ervan om genoeg fingerprints van uw GnuPG-sleutel mee te nemen
     zodat anderen ze kunnen <a href="keysigning">tekenen</a>. Vergeet ook 
     geen identiteitskaart of rijbewijs om uw identiteit te kunnen verifiëren.

<li> Als u geld kan bemachtigen om meer dingen te doen op de booth, lees dan
     enkele goede ideeën over <a href="material">handel drijven op booths</a>.

<li> Wanneer mensen en machines beschikbaar zijn, verzeker u er dan van dat 
     alle booth-leden de machines kunnen hanteren. Dit vereist een demo-account
     met een gekend wachtwoord voor alle booth-leden. Dit account moet toestaan
     om <code>sudo apt-get</code> uit te voeren als de machines verbonden zijn
     met het netwerk en toegang hebben tot een Debian-spiegelserver.

<li> Het zou leuk zijn als één van de booth-leden een kort rapport zou 
     schrijven na de show voor op onze <a href="./">evenementenpagina's</a>
     en <a href="$(HOME)/News/weekly/">Debian Wekelijks Nieuws</a>.

</ol>

<p>E-mails over organisatie van de booth en voordrachten zouden gestuurd moeten
worden naar één van de <a href="booth#ml">mailinglijsten</a> zodat ze publiek
zijn, gearchiveerd worden en meer geïnteresseerde mensen kunnen aantrekken.
</p>

<p>Als u dergelijke e-mails niet naar een publieke lijst wilt sturen, dan kunt
u ze altijd naar events@debian.org sturen zodat we enkele tips kunnen geven
indien vereist of nuttig. We zullen echter niet in contact treden met de 
administratie om uw inspanningen niet te niet te doen.</p>

<h3>De booth opzetten</h3>

<ul>

<li> Als u een professionele booth wilt opzetten, is het altijd goed om weten
     waar u jassen, overbodige schoenen, drank en andere dingen kunt plaatsen.
     Contacteer de administratie om te weten of er een kleine ruimte voor zal
     zijn.

<li> Controleer bij de administratie hoe u bij de booth kan vooraleer het 
     geopend is voor publiek. Sommige beurzen vereisen speciale toegangskaarten.

<li> Op de beurs zou de ratio van ontwikkelaars per bezoeker niet groter mogen
     zijn dan twee (2.0). Het is leuk om een booth te hebben vol met mensen, 
     maar het is niet erg uitnodigend als de booth al opgevuld is met 
     Debian-mensen en er geen bezoeker meer bij kan.

<li> Vergeet niet om een groepsfoto te maken van alle Debian-mensen die 
     meehelpen. Dit is al regelmatig vergeten, maar het helpt om gezichten 
     met namen te associëren terwijl het Debian ook minder anoniem maakt.

<li> Laat geen met afval gevulde booth achter op het einde van de dag of de
     show.

</ul>

