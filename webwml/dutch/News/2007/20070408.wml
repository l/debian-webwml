<define-tag pagetitle>Debian GNU/Linux 4.0 opgeleverd</define-tag>
<define-tag release_date>2007-04-08</define-tag>
#use wml::debian::news

<p>Het Debian Project is verheugd om de officiële oplevering te kunnen aankondigen
van Debian GNU/Linux versie 4.0, met codenaam <q>etch</q>, na 21 maanden
ononderbroken ontwikkeling.  Debian GNU/Linux is een vrij besturingssysteem dat
in totaal elf processor-architecturen ondersteunt en dat de
bureaubladomgevingen KDE, GNOME en Xfce omvat.  Het biedt ook cryptografische
software en compatibiliteit met het FHS v2.3 en software ontwikkeld voor versie
3.1 van de LSB.</p>

<p>Met een nu volledig geïntegreerde installatieprocedure biedt Debian GNU/Linux
4.0 een direct bruikbare ondersteuning van geëncrypteerde partities.  Deze
oplevering introduceert
een nieuw ontwikkelde grafische frontend van het installatiesysteem,
met ondersteuning voor scripts die gebruikmaken van samengestelde
tekens en complexe talen; het installatiesysteem van Debian GNU/Linux is nu
vertaald naar 58 talen.</p>

<p>Ook vanaf Debian GNU/Linux 4.0 is het pakketbeheersysteem verbeterd op het vlak
van veiligheid en efficiëntie. Beveiligde APT laat toe om de integriteit van
pakketten die worden gedownload van mirrors na te zien.  Bijgewerkte
pakket-indexen worden niet gedownload in hun geheel, maar in plaats daarvan
aangepast met kleinere bestanden die enkel verschillen bevatten met voorgaande
versies.</p>

<p>Debian GNU/Linux werkt op allerlei computers, van palmtops en draagbare systemen tot
supercomputers, en op bijna alles daartussen.  Een totaal van elf architecturen
wordt ondersteund, omvattend: Sun SPARC (sparc), HP Alpha (alpha), Motorola/IBM
PowerPC (powerpc), Intel IA-32 (i386) en IA-64 (ia64), HP PA-RISC (hppa), MIPS
(mips, mipsel), ARM (arm), IBM S/390 (s390) en &ndash; nieuw geïntroduceerd bij
Debian GNU/Linux 4.0 &ndash; AMD64 en Intel EM64T (amd64).</p>

<p>Debian GNU/Linux kan geïnstalleerd worden met uiteenlopende media zoals DVD's,
CD's, USB-sticks en floppy's, of via het netwerk.  GNOME is de default
bureaubladomgeving en staat op de eerste CD.  De K Desktop Environment (KDE) en
de Xfce bureaubladomgeving kunnen geïnstalleerd worden met twee nieuwe
alternatieve CD's.  Ook nieuw in Debian GNU/Linux 4.0 zijn multi-arch-CD's en
-DVD's die de installatie op meerdere architecturen ondersteunen van één enkele
schijf.</p>

<p>Debian GNU/Linux nu kan gedownload worden via bittorent (de aanbevolen
manier), jigdo of HTTP; zie <a href="$(HOME)/CD/">Debian GNU/Linux op CDs</a>
voor meer informatie.  Het zal binnenkort ook beschikbaar zijn op DVD en CD-ROM
bij talloze <a href="$(HOME)/CD/vendors">verkooppunten</a>.</p>

<p>Deze oplevering omvat een aantal bijgewerkte softwarepakketten, zoals de K
Desktop Environment 3.5 (KDE), een bijgewerkte versie van de GNOME
bureaubladomgeving 2.14, de Xfce 4.4 bureaubladomgeving, de GNUstep desktop
5.2, X.Org 7.1, OpenOffice.org 2.0.4a, GIMP 2.2.13, Iceweasel (een merkloze
versie van Mozilla Firefox 2.0.3), Icedove (een merkloze versie van Mozilla
Seamonkey 1.0.8), PostgreSQL 8.1.8, MySQL 5.0.32, GNU Compiler Collection
4.1.1, Linux kernel versie 2.6.18, Apache 2.2.3, Samba 3.0.24, Python 2.4.4 en
2.5, Perl 5.8.8, PHP 4.4.4 en 5.2.0, Asterisk 1.2.13, en meer dan 18.000 andere
direct bruikbare softwarepakketten.</p>

<p>Upgrades uitvoeren naar Debian GNU/Linux 4.0 van de vorige oplevering,
Debian GNU/Linux 3.1 met codenaam <q>sarge</q>, worden automatisch behandeld
door het pakketbeheersprogramma aptitude voor de meeste configuraties, en in
zekere mate ook door het pakketbeheersprogramma apt-get.  Zoals altijd kunnen
Debian GNU/Linux-systemen vrijwel pijnloos geupgraded worden, ter plekke,
zonder enige nodige onbeschikbaarheid, maar het is sterk aanbevolen om de
"release notes" te lezen voor mogelijke aandachtspunten.  Voor gedetailleerde
instructies voor het installeren en upgraden van Debian GNU/Linux leest u best
de <a href="$(HOME)/releases/etch/releasenotes">release notes</a>.  Merk op dat de "release
notes" in de komende weken verder verbeterd zullen worden en vertaald naar
bijkomende talen.</p>


<h2>Over Debian</h2>

<p>Debian GNU/Linux is een vrij besturingssysteem, ontwikkeld door meer dan
duizend vrijwilligers verspreid over de hele wereld, die samenwerken via het
Internet.  Debians toewijding tot Vrije Software, haar non-profit-karakter, en
haar model van open ontwikkeling, maken Debian uniek onder de
GNU/Linux-distributies.</p>

<p>De sterke punten van het Debian-project zijn haar basis van vrijwilligers, haar
toewijding tot het Sociale Contract van Debian, en haar engagement om het best
mogelijke besturingssysteem aan te bieden.  Debian 4.0 is een bijkomende
belangrijke stap in die richting.</p>

<h2>Contactinformatie</h2>

<p>Voor meer informatie kan u terecht op de webpagina's van Debian op
<a href="$(HOME)/">http://www.debian.org/</a> of per e-mail naar
&lt;press@debian.org&gt;.</p>
