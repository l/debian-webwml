<define-tag pagetitle>Debian GNU/Linux 4.0 uitgebracht</define-tag>
<define-tag release_date>2007-04-08</define-tag>
#use wml::debian::news
#use wml::debian::translation-check translation="1.5"

<p>Het Debian Project is trots om na 21 maanden ononderbroken ontwikkeling
de vrijgave van de officiële release van Debian GNU/Linux versie 4.0
(codenaam <q>etch</q>) te kunnen aankondigen.  Debian GNU/Linux is een vrij
besturingssysteem dat een totaal van elf processor-architecturen ondersteunt.
Het bevat KDE, GNOME en GNUstep desktopomgevingen, cryptografische software, is
compatibel met de FHS v2.3 en ondersteunt voor LSB versie 3.1 ontwikkelde
software.</p>

<p>De nu volledig geïntegreerde installatieprocedure van Debian GNU/Linux 4.0
ondersteunt nu ook het tijdens de installatie opzetten van cryptografisch
versleutelde partities.  Deze release introduceert een nieuw ontwikkelde
grafische interface van het installatiesysteem, met ondersteuning voor scripts
die gebruikmaken van samengestelde tekens en complexe talen; het
installatiesysteem van Debian GNU/Linux is nu vertaald naar 58 talen.</p>

<p>Met Debian GNU/Linux 4.0 is ook het pakketbeheersysteem verbeterd voor wat
betreft veiligheid en efficiëntie. Beveiligd APT maakt het mogelijk om de
integriteit van pakketten die worden opgehaald van mirrors te controleren.
Bijgewerkte pakket-indexen worden niet in hun geheel opgehaald, maar in plaats
daarvan bijgewerkt op basis van kleinere bestanden die enkel de verschillen
bevatten met voorgaande versies.</p>

<p>Debian GNU/Linux werkt op allerlei computers, van palmtops en draagbare systemen
tot supercomputers, en op bijna alles daartussen.  Een totaal van elf architecturen
wordt ondersteund: Sun SPARC (sparc), HP Alpha (alpha), Motorola/IBM
PowerPC (powerpc), Intel IA-32 (i386) en IA-64 (ia64), HP PA-RISC (hppa), MIPS
(mips, mipsel), ARM (arm), IBM S/390 (s390) en &ndash; nieuw in
Debian GNU/Linux 4.0 &ndash; AMD64 en Intel EM64T (amd64).</p>

<p>Debian GNU/Linux kan geïnstalleerd worden vanaf uiteenlopende media zoals
DVD's, CD's, USB-sticks en floppy's, of via het netwerk.  GNOME is de default
desktopomgeving en staat op de eerste CD.  De K Desktop Environment (KDE) en de
Xfce desktopomgeving kunnen geïnstalleerd worden vanaf twee nieuwe alternatieve
CD's.  Ook nieuw in Debian GNU/Linux 4.0 zijn <q>multi-arch</q> CD's en DVD's
waarmee het mogelijk is vanaf één enkele schijf installaties uit te voeren op
verschillende architecturen .</p>

<p>Debian GNU/Linux nu kan opgehaald worden via bittorrent (de aanbevolen
manier), jigdo of HTTP; zie <a href="$(HOME)/CD/">Debian GNU/Linux op CDs</a>
voor meer informatie.  Het zal binnenkort ook beschikbaar zijn op DVD en CD-ROM
bij talloze <a href="$(HOME)/CD/vendors">verkooppunten</a>.</p>

<p>Deze release omvat een aantal bijgewerkte softwarepakketten, zoals de K
Desktop Environment 3.5.5a (KDE), een bijgewerkte versie van de GNOME
desktopomgeving 2.14, de Xfce 4.4 desktopomgeving, de GNUstep desktop
5.2, X.Org 7.1, OpenOffice.org 2.0.4a, GIMP 2.2.13, Iceweasel (een merkloze
versie van Mozilla Firefox 2.0.0.3), Icedove (een merkloze versie van Mozilla
Thunderbird 1.5), Iceape (een merkloze versie van Mozilla
Seamonkey 1.0.8), PostgreSQL 8.1.8, MySQL 5.0.32, GNU Compiler Collection
4.1.1, Linux kernel versie 2.6.18, Apache 2.2.3, Samba 3.0.24, Python 2.4.4 en
2.5, Perl 5.8.8, PHP 4.4.4 en 5.2.0, Asterisk 1.2.13, en meer dan 18.000 andere
direct bruikbare softwarepakketten.</p>

<p>Met het programma voor pakketbeheer aptitude &ndash; en in zekere mate ook
apt-get &ndash; is voor de meeste configuraties een automatische opwaardering
mogelijk van de voorgaande release (Debian GNU/Linux 3.1, met codenaam
<q>sarge</q>, naar Debian GNU/Linux 4.0.  Zoals altijd kunnen Debian
GNU/Linux-systemen vrijwel pijnloos opgewaardeerd worden, ter plekke, zonder
nodeloze onbeschikbaarheid. Het is sterk sterk aanbevolen om de Release
Notities te lezen voor mogelijke aandachtspunten.  Voor gedetailleerde
instructies voor het installeren en opwaarderen van Debian GNU/Linux leest u
best de <a href="$(HOME)/releases/etch/releasenotes">Release Notities</a>.
Merk op dat de Release Notities in de komende weken verder verbeterd en
naar meer talen vertaald zullen worden.</p>


<h2>Over Debian</h2>

<p>Debian GNU/Linux is een vrij besturingssysteem dat wordt ontwikkeld door
bijna duizend vrijwilligers over de hele wereld die via het internet
samenwerken. Debians toewijding aan Vrije Software, de non-profit achtergrond
en het zeer open ontwikkelingsmodel maken het project uniek onder de GNU/Linux
distributies.</p>

<p>De sterkste kanten van het Debian Project zijn de vrijwilligers, de toewijding
aan het Debian Sociale Contract en de betrokkenheid om een zo goed mogelijk
besturingssysteem te ontwikkelen. Debian 4.0 is een volgende belangrijke stap
in die richting.</p>


<h2>Contactinformatie</h2>

<p>Nadere informatie kan gevonden worden op de website van Debian:
<a href="$(HOME)/">https://www.debian.org/</a>.
Ook kunt u een e-mail sturen naar &lt;press@debian.org&gt;.</p>
