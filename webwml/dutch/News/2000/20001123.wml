<define-tag pagetitle>Debian/ARM draait op LART</define-tag>
<define-tag release_date>2000-11-23</define-tag>
#use wml::debian::news
#use wml::debian::translation-check translation="1.3"

<p>De afdeling Informatie en Communicatie Theorie aan de Technische
Universiteit van Delft (!) is trots te kunnen melden dat Debian GNU/Linux 2.2
draait op hun LART embedded systeem.

<p>Eric Mouw schrijft: "Nadat we de ArmLinux IDE-driver voor de LART hebben
aangepast, waren we in staat een Linux distributie op de harde schijf te 
plaatsen. Er zijn echter niet veel distributies die ArmLinux ondersteunen.
Zelf ben ik een trouwe Debian gebruiker (sinds Debian 1.0) en ben bekend
met de hoge kwaliteit van de Debian distributie (zowel i386 als sparc) en
koos daarom voor Debian-arm."

<p>De Debian-arm distributie installeerde niet zonder fouten, maar doordat
Eric bekend is met de installatieprocedure, was hij in staat Debian-arm
op LART te installeren door gebruik te maken van een aangepaste 2.2.14
kernel en de Debian-arm opstartdiskette. Het LART systeem was in staat 
de eigen kernel en de modules te hercompileren met de meegeleverde
compiler, zodat de stabiliteit van het platform bewezen is.

<p>De LART is een kleine, maar krachtige embedded computer die in staat
is Linux te draaien. Het systeem is gebouwd rond een Intel SA-1100 StrongArm
processor. De performance is ongeveer 250 MIPS terwijl het minder dan 1
Watt  verbruikt. In de standaard configuratie heeft het 32Mb DRAM
geheugen en 4Mb Flash ROM geheugen. Dit is voldoende voor een Linux kernel
en een schaalbare ramdisk.

<p>Het hardwareontwerp dat nodig is om een LART te bouwen is gratis 
over te halen met een soort Open Hardware-achtige licentie. Alle bestanden
kunnen gevonden worden op <a href="http://www.lart.tudelft.nl/">http://www.lart.tudelft.nl/</a>.
