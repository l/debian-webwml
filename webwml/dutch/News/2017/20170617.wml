# Status: frozen
# $Id$
# $Rev$

<define-tag pagetitle>Debian 9 <q>Stretch</q> uitgebracht</define-tag>
<define-tag release_date>2017-06-17</define-tag>
#use wml::debian::news

##
## Translators should uncomment the following line and add their name
## Leaving translation at 1.1 is okay; that's the first version which will
## be added to Debian's webwml repository
##
#use wml::debian::translation-check translation="1.1" maintainer="Paul Gevers <elbrus@debian.org>"


<p>
Na een periode van 26 maanden ontwikkelen, kondigt het
Debian project met trots zijn nieuwe stabiele uitgave, versie 9 (codenaam
<q>Stretch</q>), aan. Deze uitgave zal gedurende 5 jaar
ondersteund worden dankzij het gecombineerde werk van het <a
href="https://security-team.debian.org/">Debian Beveiligingsteam</a> en het <a
href="https://wiki.debian.org/LTS">Debian team voor Langetermijnondersteuning</a>.
</p>

<p>
Debian 9 wordt
<a href="http://ftp.debian.org/debian/doc/dedication/dedication-9.0.txt">opgedragen aan</a>
de stichter van het project Ian Murdock, die op 28 december 2015 overleed.
</p>

<p>
Met <q>Stretch</q> wordt MariaDB de standaard MySQL-variant.
Het vervangen van de pakketten voor MySQL 5.5 en 5.6 door die voor
de variant MariaDB 10.1 gebeurt automatisch tijdens de opwaardering.
</p>

<p>
Met de uitgave van <q>Stretch</q> keren Firefox en Thunderbird terug in Debian
en vervangen Iceweasel en Icedove, hun merkloze versies die meer dan 10 jaar
in het archief opgenomen waren.
</p>

<p>
Dankzij het project Reproducible Builds, het project dat ernaar streeft om
de bouw van een pakket volledig reproduceerbaar te maken, kunnen van
meer dan 90% van de bronpakketten die Debian 9 bevat nu bit-per-bit
identieke binaire pakketten gebouwd worden.
Dit heeft een belangrijke verificatiefunctie die gebruikers beschermt tegen
pogingen om met slechte bedoelingen te knoeien met compilers en bouwnetwerken.
Toekomstige uitgaven van Debian zullen instrumenten en metagegevens bevatten
waardoor een eindgebruiker de herkomst van pakketten uit het archief zal
kunnen valideren.
</p>

<p>
Systeembeheerders en al wie in een beveiligingsgevoelige omgeving werkt,
kunnen zich meer gerustgesteld voelen in de wetenschap dat het X-beeldschermsysteem
niet langer de voorrechten van de <q>root</q>-gebruiker nodig heeft om te kunnen
functioneren.
</p>

# translators: the gnupg paragraph is taken from the release notes

<p>
<q>Stretch</q> is de eerste versie van Debian die in het pakket
<q>gnupg</q> de <q>moderne</q> tak van GnuPG opneemt.
Zij brengt elliptische-kromme-cryptografie, betere standaarden,
een meer modulaire architectuur en verbeterde chipkaart-ondersteuning.
We zullen de “klassieke” tak van GnuPG blijven aanbieden als gnupg1
voor mensen die deze nodig hebben, maar deze tak wordt nu als achterhaald
beschouwd.
</p>

<p>
Debug-pakketten kunnen in Debian 9 <q>Stretch</q> makkelijker verkregen en
gebruikt worden. Een nieuwe pakketbron <q>dbg-sym</q> kan toegevoegd
worden aan de bronnenlijst van APT (sources.list) om voor veel
pakketten automatisch in debug-symbolen te voorzien.
</p>

<p>
De ondersteuning voor UEFI (<q>Unified Extensible Firmware Interface</q>) die in
<q>Wheezy</q> werd geïntroduceerd, is ook in <q>Stretch</q> weer sterk verbeterd.
Ze bevat ondersteuning voor een installatie met een 64-bits kernel op een systeem
met 32-bits UEFI-firmware. Een nieuwigheid is dat nu ook de live-images van Debian
het opstarten met UEFI ondersteunen.
</p>

<p>
Deze release bevat een groot aantal bijgewerkte softwarepakketten, zoals:
</p>
<ul>
<li>Apache 2.4.25</li>
<li>Asterisk 13.14.1</li>
<li>Chromium 59.0.3071.86</li>
<li>Firefox 45.9 (in het pakket firefox-esr)</li>
<li>GIMP 2.8.18</li>
<li>een bijgewerkte versie van de desktopomgeving GNOME 3.22</li>
<li>GNU Compilercollectie 6.3</li>
<li>GnuPG 2.1</li>
<li>Golang 1.7</li>
<li>KDE Frameworks 5.28, KDE Plasma 5.8, en KDE Applications 16.08 en 16.04 voor PIM-componenten</li>
<li>LibreOffice 5.2</li>
<li>Linux 4.9</li>
<li>MariaDB 10.1</li>
<li>MATE 1.16</li>
<li>OpenJDK 8</li>
<li>Perl 5.24</li>
<li>PHP 7.0</li>
<li>PostgreSQL 9.6</li>
<li>Python 2.7.13 en 3.5.3</li>
<li>Ruby 2.3</li>
<li>Samba 4.5</li>
<li>systemd 232</li>
<li>Thunderbird 45.8</li>
<li>Tomcat 8.5</li>
<li>Xen Hypervisor </li>
<li>de Xfce 4.12 desktopomgeving</li>
<li>meer dan 51.000 andere kant-en-klare softwarepakketten, gebouwd
vanuit iets meer dan 25.000 bronpakketten.</li>
</ul>

<p>
Met deze ruime selectie pakketten en de traditionele brede
architectuurondersteuning laat Debian opnieuw zien dat het zich houdt aan zijn
doelstelling om het universele besturingssysteem te zijn. Het kan op veel verschillende
manieren gebruikt worden: van desktopsysteem tot netbook, van
ontwikkelserver tot clustersysteem en als database-, web- of
opslagserver. Tegelijkertijd zorgen extra inspanningen inzake
kwaliteitsverzekering, zoals automatische installatie- en opwaarderingstesten voor
alle pakketten uit het archief van Debian, ervoor dat <q>Stretch</q>
de hoge verwachtingen kan waarmaken die gebruikers hebben van een
stabiele Debian release.
</p>

<p>
In totaal worden tien architecturen ondersteund:
64-bits PC / Intel EM64T / x86-64 (<code>amd64</code>),
32-bits PC / Intel IA-32 (<code>i386</code>),
64-bits little-endian Motorola/IBM PowerPC (<code>ppc64el</code>),
64-bits IBM S/390 (<code>s390x</code>),
voor ARM, <code>armel</code>
en <code>armhf</code> voor oude en nieuwe 32-bits hardware,
plus <code>arm64</code> voor de 64-bits <q>AArch64</q>-architectuur,
en voor MIPS is er naast de twee 32-bits-architecturen <code>mips</code> (big-endian)
en <code>mipsel</code> (little-endian), een nieuwe
<code>mips64el</code>-architectuur voor 64-bits little-endian hardware.
Ondersteuning voor 32-bits Motorola/IBM PowerPC (<code>powerpc</code>)
is in <q>Stretch</q> weggevallen.
</p>


<h3>Uitproberen?</h3>
<p>
Als u Debian 9 <q>Stretch</q> gewoon wilt proberen zonder het te
installeren, dan kunt u een van de beschikbare zogenaamde
<q>live-images</q> gebruiken. Hiermee wordt het volledige besturingssysteem
geladen in het geheugen van uw computer en uitgevoerd in een alleen-lezen-modus.
Indien u het een leuk besturingssysteem vindt, dan heeft u de mogelijkheid
om het van het live-image op de harde schijf van uw computer te installeren.
Het live-image is beschikbaar voor CD, USB-stick en voor netboot-opstellingen.
In eerste instantie worden deze images alleen geleverd voor de architecturen
<code>amd64</code> en <code>i386</code>. Meer informatie is beschikbaar in
de paragraaf over <a href="https://www.debian.org/CD/live/">live installatie-images
op de website van Debian</a>.
</p>

<p>
Als u Debian 9 <q>Stretch</q> rechtstreeks op de harde schijf van
uw computer wilt installeren, kunt u kiezen uit een reeks installatiemedia,
zoals Blu-raydisc, DVD, CD en USB-stick, of via een intern netwerk installeren.
Verschillende desktopomgevingen &mdash; GNOME, KDE Plasma Bureaublad en Toepassingen,
LXDE en Xfce &mdash; kunnen met behulp van die images geïnstalleerd worden.
U kunt de gewenste keuze maken in het opstartmenu van de installatiemedia.
Daarnaast zijn er multi-architectuur CD's en DVD's beschikbaar, die
een installatie op verschillende architecturen met één enkele schijf ondersteunen.
Of u kunt te allen tijde opstartbare USB-installatiemedia creëren (zie de <a
href="$(HOME)/releases/stretch/installmanual">Installatiehandleiding</a> voor meer
informatie). Debian stelt voor cloud-gebruikers ook gebruiksklare <a
href="http://cdimage.debian.org/cdimage/openstack/current/">vooraf gebouwde
OpenStack-images</a> ter beschikking voor de architecturen
<code>amd64</code> en <code>arm64</code>.
</p>

<p>
Debian kan nu in 75 talen geïnstalleerd worden en de meeste ervan zijn
zowel in de tekstgeoriënteerde interface als in de grafische gebruikersinterface
beschikbaar.
</p>

<p>
De installatie-images kunnen nu reeds gedownload worden via
<a href="$(HOME)/CD/torrent-cd/">bittorrent</a> (de aanbevolen methode),
<a href="$(HOME)/CD/jigdo-cd/#which">jigdo</a> en
<a href="$(HOME)/CD/http-ftp/">HTTP</a>; zie
<a href="$(HOME)/CD/">Debian op CD's</a> voor verdere informatie. <q>Stretch</q>
zal spoedig ook beschikbaar zijn op de fysieke media DVD, CD en blu-raydisc via een
groot aantal <a href="$(HOME)/CD/vendors">verkopers</a>.
</p>


<h3>Debian opwaarderen</h3>
<p>
Upgrades naar Debian 9 vanaf de vorige release, Debian 8 (codenaam
<q>Jessie</q>), worden voor de meeste configuratiegevallen automatisch
afgehandeld door het apt-get pakketbeheersysteem. Zoals altijd kunnen Debian-systemen
moeiteloos opgewaardeerd worden terwijl ze blijven functioneren
zonder enige verplichte onderbreking, maar het wordt ten zeerste aangeraden om de
<a href="$(HOME)/releases/stretch/releasenotes">Notities bij de release</a> te
lezen, evenals de
<a href="$(HOME)/releases/jessie/installmanual">Installatiehandleiding</a> in verband
met mogelijke problemen en voor gedetailleerde instructies voor de installatie
en de opwaardering. De Notities bij de release zullen nog verder verbeterd worden
en vertaald naar bijkomende talen in de weken na de release.
</p>

<h2>Over Debian</h2>

<p>
Debian is een vrij besturingssysteem dat wordt ontwikkeld door duizenden
vrijwilligers over de hele wereld die via het internet samenwerken. De sterkste
kanten van het Debian Project zijn de vrijwilligers, de toewijding aan het
Debian Sociale Contract en aan Vrije Software en het engagement om het best mogelijke
besturingssysteem te ontwikkelen. Deze nieuwe uitgave is weer een
belangrijke stap in die richting.
</p>

<h2>Contactinformatie</h2>

<p>
Nadere informatie kan gevonden worden op de website van Debian:
<a href="$(HOME)/">https://www.debian.org/</a>.
Ook kunt u een e-mail sturen naar &lt;press@debian.org&gt;.
</p>
